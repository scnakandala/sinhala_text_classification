<post>
අලුත් පොත්
මිථ්‍යා ප්‍රාතිහාර්ය නැති බුදු දහම
කර්තෘ - කේ. එස්. පලිහක්කාර
ප්‍රකාශනය - ස්ටැට්ෆරීඩ් ලේක්, 366, හයිලෙවල් පාර, පන්නිපිටිය.
මිල - රුපියල් 395යි.
බුද්ධ ධර්මය ඇති විද්‍යානුකූල, තර්කානුකූල හා ප්‍රායෝගික භාවය ඇගයීමට ලක් කැරෙන කෘතියකි මේ.
මිථ්‍යා ප්‍රාතිහාර්ය ද, පිළිගැනීමට අපහසු වෙනත් සංකල්ප ද ඉවත් කොට පිරිසුදු බුදු දහම ඉදිරිපත් කිරීමට මේ කෘතියෙන් වෑයම් කොට තිබේ.
සබරගමුවේ පහන් මඩු යාගය
කර්තෘ - ගයානි දීපිකා මද්දුමගේ
ප්‍රකාශනය - ඇස්. ගොඩගේ සහ සහෝදරයෝ.
මිල - රුපියල් 350 යි.
සබරගමු පහන්මඩු යාතු කර්ම පිළිබඳව සම්පූර්ණ විස්තර ඇතුළත් කෘතියෙකි මේ.
කැලණිය විශ්ව විද්‍යාලයේ සෞන්දර්ය අධ්‍යයන ආයතනයේ නර්තන කලා අංශයේ ජ්‍යෙෂ්ඨ කථිකාචාර්ය ගයානි දීපිකා මද්දුමගේ මහත්මිය ගේ මේ කෘතිය පිළිබඳව එම නර්තන කලා අධ්‍යයන අංශයේ හිටපු අංශාධිපති සරත් විජේවර්ධන සූරීහු මෙසේ කියති.
"උඩරට හා පහත රට යාතු කර්ම තරම් නූතන සමාජය තුළ ප්‍රචලිතව නොමැති සබරගමුවේ ප්‍රධාන යාතුකර්මයක් වූ පහන්මඩුව නමැති ජන ප්‍රජා කර්මය සවිස්තරාත්මකව හඳුන්වාදීම සඳහා ඈ ගත් මග ප්‍රශංසනීයයි. එහි අතීත සහ වර්තමාන තත්ත්වය විදහා දැක්වීම් වස් සබරගමු පළාතේ මතු නොව බදුල්ල වැනි ඈත පෙදෙස්වල ද පාරම්පරික කපු පත්තිනිවරුන් දවුල් වාදකයන් හා නර්තන ශිල්පීන් රැසක් සමග සාකච්ඡා පවත්වා තිබේ. එමෙන්ම රත්නපුර, බලන්ගොඩ, කලවාන හා බදුල්ල යන ප්‍රදේශවල පහන් මඩුව පිළිබඳව තුලනාත්මක අධ්‍යයනයක යෙදී කරුණු ගෙන හැර දැක්වීම වැදගත් ය. සබරගමුවේ පහන් මඩු යාගය නමැති මෙම ග්‍රන්ථය සබරගමු ප්‍රදේශයේ ජනකලා ශිල්ප අධ්‍යයනයෙහි ලා ඉමහත් මෙහෙයක් ඉටු කරන බව කිව හැකි ය.
ගරිල්ලා යුද්ධ ක්‍රම
කර්තෘ - අර්නස්ට්ටෝ චේ ගුවේරා
අනුවාදක - එම්. එස්. එස්. ඩයස්
ප්‍රකාශනය - සංචිත ප්‍රකාශන, 10, පරණ පාර, පන්නිපිටිය.
මිල - රුපියල් 175 යි.
පසුගිය සියවසේ ජනප්‍රිය විප්ලවවාදියකු සහ ගරිල්ලා සටන් නායකයකු වූ අර්නස්ටෝ චේ ගුවේරා ලියූ යුද සටහන් මේ කෘතියට ඇතුළත් වේ.
ගරිල්ලා ව්‍යාපාරයක සංවිධානාත්මක ශක්තිය වර්ධනය වන ආකාරය යුද්ධ ක්‍රම භාවිතා කිරීම සහ සකස් කර ගැනීම පිළිබඳව චේ ගුවේරා සිය අත්දැකීම් මගින් මෙහි විස්තර කරයි. ගරිල්ලා භටයෙකු සතුවිය යුතු කැපවීම, විනය ගරුක බව, මානව භක්තිය මෙහි ඇගයීමට ලක් වෙයි.
</post>
<post>
අලුත් පොත්
ඉනා බේතක්
පරිවර්තනය – නාරාවිල පැට්‍රික්
ප්‍රකාශනය - ඇස්. ගොඩගේ සහ සහෝදරයෝ
මිල - රුපියල් 130යි.
රාජ්‍ය සාහිත්‍ය සම්මානලාභී ලේඛක නාරාවිල පැට්‍රික් සූරීන් ගේ අලුත් ම පරිවර්තන කෘතිය කෙටිකතා සංග්‍රහයකි.
සොවසෙට් වෝම්, බැසිල් සොනේට්, ජෝන් කෝලියර්, ටිහයිලි සදොනොව්, පෞඩවීර්, තාගෝර්, සල්මාන් රුෂ්ඩි, ආර්. කේ. නාරායන් යන ලේඛකයන්ගේ කෙටිකතා 11 ක් මේ සංග්‍රහයට ඇතුළත් ය.
කරත්ත මාමා
කර්තෘ - සඳනි මලී ද සිල්වා
ප්‍රකාශනය - ස්ටැම්ෆර්ඩ් ලේක්, 366, හයිලෙවල් පාර, පන්නිපිටිය.
මිල - රුපියල් 50 යි.
කොළඹ සිරිමාවෝ බණ්ඩාරනායක විද්‍යාලයේ ශිෂ්‍යාවක වන සඳනි මලී ද සිල්වා දුව ලියූ 'කරත්ත මාමා' ළමා කතාව කුඩා දැරියකගේ මෙළෙක් සිතක් සහ වැඩිහිටියකුගේ ගොරෝසු සිතක් ගැන කියයි. මෙලෙක් සිතින් යුතු දුව ගේ කටයුතුවලින් සමාජයට යහපතක් වේ. ගොරෝසු සිත් ඇත්තා ඒ ගොරොසු බව නිසා ම විපතට වැටේ.
රසවත්, ආදර්ශවත් කතාවකි.
සිරිලක දිය ඇලි
කර්තෘ - පද්මලතා අබේසිංහ
ප්‍රකාශනය – ඇස්. ගොඩගේ සහ සහෝදරයෝ.
මිල - රුපියල් 125 යි.
ශ්‍රී ලංකාවේ පිහිටි දිය ඇලි 75 ක් මේ කෘතියෙන් විස්තර වේ.
දිය ඇලි පිහිටි ස්ථානය, උස, ඒ හා සම්බන්ධ ජනප්‍රවාද සහ පිහිටි ස්ථානයට ගමන් කරන ආකාරය ද මෙහි දැක්වේ.
</post>
<post>
බ්‍රැඩ්මන් යුගය
කර්තෘ - ප්‍රේමසර ඈපාසිංහ
ප්‍රකාශනය - සරසවි ප්‍රකාශකයෝ
30 ස්ටැන්ලි තිලකරත්න මාවත, නුගේගොඩ
මිල - රුපියල් 250 යි
ජාත්‍යන්තර ක්‍රිකට් ක්‍රීඩා ක්ෂේත්‍රයෙ ඉහළ ම තැනක වැජඹුණු ශ්‍රීමත් ඩොනල්ඩ් බ්‍රැඩ්මන් සහ ඔහු ජීවත් වූ යුගය පිළිබඳව තොරතුරු ඇතුළත් ශාස්ත්‍රීය කෘතියකි මේ.
ශ්‍රී ලංකා ක්‍රිකට් නායක සනත් ජයසූරිය ශූරීහු මේ කෘතිය මෙසේ අගය කරති.
 “ලොව ක්‍රිකට් ක්‍රීඩකයන් අතර ´සිළුමිණ` ලෙස සර් ඩොනල්ඩ් බ්‍රැඩ්මන් සැලකේ. ඔහුගේ යුගය පිළිබඳව සිංහලෙන් පොතක් පළවීම මුළු ලාංකික ක්‍රීඩා ලෝලීන්ගේ හිත සුව පිණිස වනවාට කිසිදු සැකයක් නැත. එවන් ශ්‍රේෂ්ඨ චරිතයක් අළලා පොතක් ලිවීමට ඉතාමත් සුදුසුම පුද්ගලයා ප්‍රේමසර ඈපාසිංහ සූරීන් බව මගේ හැඟීමයි. එයට හේතුව ඔහු ක්‍රිකට් ක්‍රීඩාවේ හැම අංශයක් පිළිබඳව ම බහුශ්‍රැතයකු වීමයි.”
එකසර සිතක සිතිවිලි
කර්තෘ - කාංචනා චන්ද්‍රරත්න කර්තෘ ප්‍රකාශනයකි. 
276, වීර මාවත, අක්කර දහය, බංගලවත්ත, කොට්ටාව, පන්නිපිටිය
මිල - රුපියල් 150 යි
කාංචනා චන්ද්‍රරත්න මහත්මියගේ ප්‍රථම කාව්‍ය සංග්‍රහයයි මේ. සමාජ ජීවිතය සහ සොබා දහම අපූරු ආකාරයෙන් දැක්වේ. කුසලතාව ඇය සතුය. මේ ඇගේ එක් නිර්මාණයකි.
”සෙනෙහස අහිමි පෘථිවි තල
මවක ගේ පියකු ගේ
සෙනෙහස වියළි ගොස්
ඉරි තැලුණු
භද්‍ර යෞවන පෘථිවි තල
සුවිසල් අහසට
කන්යොමා සිටියි
සිරිපොද වැස්සක්
කඩා හැලෙන තුරු”
එතෙර ජන කතා
කර්තෘ - ආරියරත්න විතාන
ප්‍රකාශනය - ඇස්. ගොඩගේ සහ සහෝදරයෝ
මිල - රුපියල් 125 යි
ප්‍රකට ලේඛකයකු හා සම්මාන ලාභී සිනමා කලාකරුවකු වූ ආරියරත්න විතානයන්ගේ ´එතෙර ජනකතා` කෘතියෙ දෙවැනි මුද්‍රණය දැන් ප්‍රකාශයට පත් වී තිබේ.
වසර 17 කට පෙර පළ වූ ජනප්‍රිය කෘතියක් වූ ´එතෙර ජනකතා` රටවල් විස්සකින් තෝරාගත් කතා විස්සකින් යුක්තය.
සෑම කතාවක් ම රසවත් ආදර්ශවත් ය.
</post>
<post>
අපේ උරුමය
කර්තෘ - එච්.එම්. තරිඳු ඉන්ද්‍රඛීල හේරත්
කර්තෘ ප්‍රකාශනයකි, තරිඳු, දොරබාවිල, තුත්තිරිපිටියගම
මිල – රුපියල් 75 යි
හෙට්ටිපොළ ආදර්ශ ප්‍රාථමික විද්‍යාලයේ පහ වසර ශිෂ්‍යයකු වන තරිඳු ඉන්ද්‍රඛීල හේරත් පුතු ගේ නිර්මාණයකි මේ.
ආගමික හා ඓතිහාසික අගයකින් යුත් ස්ථාන 26 ක් පිළිබඳව මේ කෘතියෙන් විස්තර වේ. ඡායාරූප 26 ක් ද මෙයට ඇතුළත් ය.
අපගේ ජාතික උරුමය පිළිබඳව ඇල්මක් ඇති කිරීමට මේ කුඩා දරුවා ගත් වෑයම පැසසිය යුතු ය.
සිත් පිත් නැත්තෝ නොවෙති තුරුලතා
කර්තෘ - පියසිරි අමිල සිත් යාපා
කර්තෘ ප්‍රකාශනයකි, 209/7 ගංගාරාම පාර,
වේරහැර, බොරලැස්ගමුව
මිල - රුපියල් 170 යි
පැළෑටි උපයෝගි කර ගනිමින් පසුගිය යුගයේ අපර මනෝ විද්‍යා ක්ෂේත්‍රයේ සිදු කැරුණු පර්යේෂණ කීපයක් මේ කෘතිය මගින් ඉදිරිපත් කැරෙයි.
ශ්‍රී ජයවර්ධනපුර විශ්වවිද්‍යාලයේ උද්භිද විද්‍යා අංශයේ මහාචාර්ය පියසිරි අමිල සිත් යාපා සූරීන් ගේ මේ කෘතිය පැළෑටි සහ අතීන්ද්‍රිය ඥානය, පැළෑටි සහ තෙලිපති, පැළෑටි සහ යාඥාව, පැළෑටි සහ සංගීතය, පැළෑටි සහ ග්‍රහලෝක ආදී මැයයන් රැසක් ඔස්සේ තුරුලතාත් අපත් අතර මිතුරුකම් වැඩීමේ යෙදෙයි.
වන කතා එකතුව - 2
කර්තෘ - රඩ්යාඩ් කිප්ලිං
පරිවර්තනය - කේ.සී. ලියනගේ
ප්‍රකාශනය - සූරිය ප්‍රකාශකයෝ
109, එස්. මහින්ද හිමි මාවත
කොළඹ - 10
මිල – රුපියල් 230 යි
ළමා මනසට ඉතා සමීප වන අයුරින් සතුන් ගේ චරිත සාහිත්‍යයට එකතු කළ නොබෙල් සම්මාන ලාභී රඩ්යාච් කිප්ලිං ගේ වන කතා එකතුවේ දෙවැනි කොටසයි මේ.
මෙම කෘතියෙ කතා 9 ක් ඇතුළත් වේ. කුතුහලය, ත්‍රාසය ජනනය කැරෙන මේ කතා ළමයින්ට මෙන් ම වැඩිහිටියනට ද කියවා රස විඳිය හැකි ය.
</post>
<post>
හෙන්රි මාර්ෂල් ගේ 'සිංහලේ' දොරට වඩී
බ්‍රිතාන්‍යයන් උඩරට රාජධානිය අත්පත් කර ගැනීම හා 1818 නිදහස් සටන පිළිබඳව අගනා තොරතුරු ඇතුළත් වන, වෛද්‍ය හෙන්රි මාර්ෂල් ලියූ<FRWD>'CEYLON'</FRWD> කෘතිය සඳහා ඇල්ලේපොළ එච්. එම්. සෝමරත්න සූරීන් කළ සිංහල පරිවර්තනය 'සිංහලේ' මේ මස 02 වැනි දා පෙරවරු 9.30 ට මහනුවර ඩී. ඇස්. සේනානායක පුස්තකාලයේ දී දොරට වඩී. ඇල්ලේපොල එච්. එම්. සෝමරත්න මහතා ගේ උපන් සියවස් සමරුව ද මෙදින පැවැත්වේ.
</post>
<post>
පද්‍ය නිර්මාණ තරගයක්
මේ දක්වා ග්‍රන්ථයක් වශයෙන් පද්‍ය නිර්මාණ සංග්‍රහයක් පළ කර නැති පද්‍ය රචකයන් අතර තරගයක් පවත්වා ජයග්‍රාහක රචනා සංස්කෘතික කටයුතු දෙපාර්තමේන්තුවේ අනුග්‍රහයෙන් ප්‍රකාශනය කිරීමට ශ්‍රී ලංකා කලා මණ්ඩලයේ සිංහල සාහිත්‍ය අනු මණ්ඩලය තීරණය කර ඇත.
ඒ අනුව සලකා බැලීම සඳහා ඕනෑ ම තේමාවක් යටතේ නිර්මිත මෙතෙක් කිසිම ආකාරයකින් ප්‍රකාශනය කැරී නැති පද්‍ය දහයකට නොඅඩු රචනාවල අත්පිටපත්, 2004 ජුනි 15 වන දිනට පෙර පහත සඳහන් ලිපිනයට ලියාපදිංචි තැපෑලෙන් එවන ලෙස පද්‍ය රචකයන්ට ආරාධනා කැරේ.
අත්පිටපත්වල පද්‍ය රචකයා ගේ නම ඇතුළත් නොකළ යුතු ය. පද්‍ය රචකයා ගේ නම, ලිපිනය, පද්‍ය රචනයේ නම, අදාළ පද්‍ය රචනාව තමා ගේ ම නිර්මාණයක් බවට හා ඒවා මෙතෙක් කිසිම ආකාරයකින් ප්‍රකාශනය කර නැති බවට ප්‍රකාශයක් වෙන ම කඩදාසියක ලියා අත්පිටපත් එවන ලියුම් කවරයේ බහා එවිය යුතු ය.
ලිපිනය - ලේකම්, සංස්කෘතික කටයුතු දෙපාර්තමේන්තුව, සිංහල සාහිත්‍ය අනුමණ්ඩලය, 8 වන මහල, සෙත්සිරිපාය, බත්තරමුල්ල.
</post>
<post>
සොබා සොඳුරු බව තෙලිතුඩින් අපට කියා දෙන චන්දන බණ්ඩාර
ස්වතන්ත්‍ර නිර්මාණකරණය - චිත්‍රය සිය ආත්මය කොට ගනිමින් බාලාංශයේ පටන් බිත්ති පුරා, සුදු හිස් කඩදාසි පිරෙන තුරු හිතට දැනෙන, දකින නොයෙක් දේ සිතුවම් කළ චන්දන බණ්ඩාර සමරකෝන් අද සිය තෙළිතුඩින් බොහෝ නිර්මාණ කරයි.
ගම්පල වික්‍රමබාහු මධ්‍ය මහා විද්‍යාලයෙන් මූලික අධ්‍යාපනය ලැබූ චන්දන විද්‍යාලයේ විවිධ සංස්කෘතිමය වැඩ සටහන්වලදී සිය කුසලතාවන් තෙළිතුඩින් පෙන්වා ඇත.
උසස් පෙළ අවසන් කළ චන්දන පේරාදෙණිය විශ්ව විද්‍යාලයෙන් කලා උපාධිය ලබා ගත්තේ ය. ප්‍රවීන චිත්‍ර ශිල්පී ජගත් ජයසූරිය මහතා ගෙන් චිත්‍ර ශිල්පිය ප්‍රගුණ කර පසුව ගිරාගම සෞන්දර්ය අධ්‍යයන ආයතනයෙන් චිත්‍ර ශිල්පය පිළිබඳ විශේෂ ඩිප්ලෝමාවක් හැදෑරූ චන්දන බණ්ඩාර අද ගම්පල මුල්ගම් විද්‍යාලයේ චිත්‍ර ගුරුවරයා ලෙස සේවය කරයි.
චන්දනගේ ප්‍රථම ඒක පුද්ගල චිත්‍ර ප්‍රදර්ශනය 2002 වසරේ 'පුංචි පියවි ඇස' නමින් මහනුවර ඇලිඩර්ස් සංස්කෘතික මධ්‍යස්ථානයේ දී පැවැත්වී ය.
ප්‍රථම චිත්‍ර ප්‍රදර්ශනයෙන් ලත් අත්දැකීම් ද ඇසුරු කොටගෙන ඉකුත් මාර්තු 17 – 20 දක්වා තෙදිනක් චන්දනගේ දෙවන චිත්‍ර ප්‍රදර්ශනය කළුතර 'හයිබිස්කන්' සංචාරක හෝටලයේ දී පැවැත්වීය. දියසායම් චිත්‍ර තිහක් ද තෙල් සායම් චිත්‍ර විසිපහක් ද ශ්‍රී ලංකාවේ සොබා සෞන්දර්ය, ගැමියා ගේ කටුක ජීවන රටාව, ශ්‍රී ලංකාවේ සුවිශේෂ ස්ථාන හා නූතන ශෛලියේ චිත්‍ර සම්ප්‍රදාය පදනම් කර ගනිමින් මෙහිදී ඔහු විසින් ඉදිරිපත් කරනු ලැබිණි.
ප්‍රදර්ශන පැවැත්වීමෙන් චිත්‍ර ශිල්පියකු ලෙස ලබන්නා වූ දැනුම හා අත්දැකීම්, චිත්‍ර ගුරුවරයෙකු ලෙස හෙට පරපුර දැනුවත් කිරීමට යොදා ගන්නා බව චන්දන බණ්ඩාර සඳහන් කරයි.
සුමිත්‍ර ද සිල්වා
1. නූතන ශෛලීය චිත්‍ර.
2. සොබාදහමේ අසිරිය
3. ශ්‍රී ලංකාවේ ජන ජීවිතය.
4. චිත්‍ර ශිල්පී චන්දන බණ්ඩාර සමරකෝන්.
</post>
<post>
සම්බුදු මඟුලට - සැරසෙති මෙලෙසට
වෙසක් උත්සවයට තව ඇත්තේ දිනයෙක කාලයකි. බුදු තෙමඟුල සමරන වෙසක් සමයේ වෙසක් පත් යැවීමට විවිධ සැරසිලි කිරීමට බොදුනුවෝ උනන්දු වෙති. කොළඹ හා තදාසන්න ප්‍රදේශවල වෙසක් පත්, සැරසිලි ආදිය අලෙවි කරන වෙළෙඳුන් සොයා සල්පිල කළ සංචාරයෙකි.
මේ දිනවල වෙසක්පත් වලට හොඳ ඉල්ලුමක්
සුසන්ත බණ්ඩාර - බණ්ඩාරගම. (වෙසක්පත් වෙළෙන්දෙක් - පිටකොටුව)
වෙසක් කාඩ් විකුණන්න පෙර මම විවිධ පින්තූර කොළ විකුණුවා. හැම අවුරුද්දෙම වෙසක් මාසෙට වෙසක්පත්, බෞද්ධ කොඩි ආදිය විකුණනවා. හම්බ කරන දෙයින් තමයි මං මගේ පවුලයි දරුවොයි ජීවත් කරවන්නේ. ඉදිරි දවස් කිහිපයේ දී මීට වඩා වෙළෙඳාමක් තියේවි කියලා හිතනවා. උදේ හයට මං පිටකොටුවට ඇවිල්ලා ආයෙමත් ගෙදර යන්නේ රෑ දහයට විතර. පිට පළාත්වල සිට පිටකොටුවට එන අය නිසා වෙසක්පත්වලට ඉල්ලුමක් තියෙනවා.
වෙසක් පහුවුණත් කාඩ් විකිණෙනවා
චමින්ද විජේසූරිය, කැළනිය. (පිටකොටුවේ වෙසක්පත් වෙළෙන්දෙක්)
මේ පුංචි කඩ කෑල්ලේ වෙසක් උත්සවයට අවශ්‍ය කරන හැම දෙයක් ම වගේ තියෙනවා. නූල්, සව්කොළ, කොඩි, බුද්ධ පින්තූර වගේම විවිධ මිල ගණන් යටතේ වෙසක්පත් තියෙනවා. වෙසක් පහුවෙලත් අවස්ථා කිහිපයක් යනතුරු වෙළෙඳාම තියෙනවා. වෙසක් වලින් පසුව ආයෙමත් සුපුරුදු විදිහට පින්තූර ආදිය විකුණන එක තමයි කරන්නේ. කොහොම වුණත් පසුගිය අවුරුද්දට වඩා මේ අවුරුද්දේ වෙළෙඳාම තියේවි කියලා බලාපොරොත්තු වෙනවා.
විදුලි බුබුළුවලට හොඳ ඉල්ලුමක්
සුරේෂ් කුමාර - පට්ටිය හන්දිය. (පිටකොටුවේ වෙසක් පත් වෙළෙන්දෙක්)
මේ වෙළෙඳාම මගේ නෙමෙයි. අයිතිකරු කාලෙන් කාලෙට ගැලපෙන විදිහට තමයි වෙළෙඳාම කරන්නේ. මේ වෙසක් මාසේ නිසා වෙසක් කාඩි, බල්බ් වැල් ආදිය විකුණනවා. අනෙක් දවස්වලට ගුවන් විදුලි යන්ත්‍ර ආදි විවිධ දේ විකුණනවා. සාමාන්‍යයෙන් රුපියල් 475 සිට ඉහළ මිල ගණන් යටතේ බල්බ් වැල් තියෙනවා. උදේ නමයට විතර කඩේ ඇරියහම ආයෙමත් රෑ දහයට විතර වහන්නේ. සාමාන්‍යයෙන් මේ දවස්වල වෙසක් පත් මෙන්ම බල්බ් සැරසිලි සඳහා හොඳ ඉල්ලුමක් තියෙනවා. මට දවසට රුපියල් 300ක් ලැබෙනවා.
සෑදූ කූඩු විකුණන්න ලේසියි
අනුර - බණ්ඩාරනායකපුර.
අවුරුදු ගණන් තිස්සේ අපි වෙසෙක් එකට පහන් කූඩු හදනවා. මගේ ගෙදර අයත් මේවට සහයෝගය දෙනවා. අපිට හරියටම ස්ථිර තැනක් නෑ වෙළෙඳාමට. ඒත් බත්තරමුල්ල පාරේ පදික වේදිකාවේ තමයි හැමදාම මගේ වෙළෙඳාම් කළේ. සමහර වෙලාවට කූඩු හදන්න අවශ්‍ය බට ආදිය සල්ලිවලට ගන්නවා. අපි කූඩුවේ පට්ටම හැදුවට කූඩු සරසන්නේ නෑ. ඒකට හේතුව තමයි අපිට මෙතැන හරි ආවරණයක් නෑ. වැස්සෙන් තෙමෙනවා. මේ කුඩුවක් රුපියල් හතළිහක් රුපියල් තිස්පහක් විතර වෙනවා. වෙසක් පෝය ගෙවුනට පස්සේ ඊළඟ වෙසක් එක එනතුරු එළවළු වෙළෙඳාමක් කරනවා.
බකට්, උණබට අලෙවිය හොඳයි
සෝමතිලක කුරේ - ඇතුල්කෝට්ටේ
මං රස්සාව හැටියට පින්තූර රාමු කිරීමේ ව්‍යාපාරයක් පවත්වාගෙන යනවා. ඒත් වෙසක් කාලෙට වෙසක් පත් බෞද්ධ කොඩි පින්තූර, බකට් ආදිය විකුණනවා. අද සාමාන්‍යයෙන් බකට් දුසිමක් රුපියල් තිස් හයක් විතර වෙනවා. කූඩු සැදීමට අවශ්‍ය උණ බට අපිට ලොරිවලින් ගෙනල්ලා දෙනවා. එක උණ බටයක් රුපියල් දහයක් විතර වෙනවා.
වසර 15ක් තිස්සේ වෙසක් සැරසිලි විකුණනවා
අප්සරකුමාර – පාගොඩ පාර.
අපේ තාත්තා තමයි කාලයක් තිස්සේ මේ වෙළෙඳාම කරගෙන ගියේ. නුගේගොඩ හන්දියේ වෙසක් කාඩ්, සැරසිලි ආදිය විකුණන්න පටන් අරන් වසර 15 ක් වෙනවා. වෙසක් මාසෙට තමයි අපේ අතමිට සරුවෙන්නේ. ඒත් පහුගිය අවුරුදුවල අපි මෙතැන වෙළෙඳාම් කරන්න දුන්නේ නෑ. මෙතැන වෙළෙඳාම් කරනවට දවස් 15කට කෝට්ටේ නගර සභාවට රුපියල් 7000ක් ගෙවන්න සිදුවුණා. උදේ ඉඳලා එළිවනතුරු අපි මේ කඩේ ඇරලා තියෙනවා. මේවා පාඩුවක් නැති හොඳ වෙළෙඳාමක්. අපි බෞද්ධ අය. ඒ නිසාම වෙසක් පත් විකිණීමට ගෙන ඒමේදී අපි බුදුහාමුදරුවන්ගේ පින්තූර තියෙන වෙසක් පත් තමයි විශේෂයෙන්ම තෝරගෙන එන්නේ. ගිය අවුරුදුවලට වඩා මේ අවුරුදුවල බුදුහාමුදුරුවන්ගේ නිර්මාණ ඇතුළත් වෙසක්පත්වලට හොඳ ඉල්ලුමක් තියෙනවා.
දිනකට රුපියල් දහසක ආදායමක්
රමණි - මිරිහාන
මගේ මහත්තයා රස්සාව හැටියට කරන්නේ ඔරලෝසු අලුත්වැඩියා කිරීමයි. අපි මේ දවස්වල වෙසක් පත් හා වෙසක් උත්සවය සැමරීම සඳහා අවශ්‍ය අනෙකුත් සැරසිලි නිර්මාණ අලෙවි කිරීම ආරම්භ කළා. දවසට රුපියල් දාහක විතර ආදායමක් තියෙනවා.
රෑ එළිවනතුරු කඩේ ඇරල
සුජීව වීරකෝන් - බොරැලැස්ගමුව
වෙසක් උත්සව කාලෙට වෙසක් පත්, වෙසක් සැරසිලි ආදිය විකුණන්න පටන් අරගෙන අවුරුදු විස්සක් විතර වෙනවා. මේ හැම දෙයක් ම කොළඹින් තොග ගානට ගේන්නේ. අපි මෙතැන ඉන්නවට බිම් කුලිය ගෙවන්නේ නම් නෑ. මගේ උදව්වට මගෙ මල්ලිලා ඥාති හිතවතුන් ඉන්නවා. වෙසක් පහුවනතුරුම අපි රෑ එළිවනතුරු මේක විවෘත කරලා තියෙනවා.
බකට් වෙනුවට මැටි පහන්
ලසන්ත රුක්ෂාන් - පිළියන්දල
අපේ අම්මා තමයි මේ මැටි බඩු කඩය කරගෙන යන්නේ. කාලෙක ඉඳලා මං අම්මගෙ උදව්වට එනවා. අපිට වෙසක් කාලෙට හොඳ වෙළෙඳාමක් තියෙනවා. ඒ මැටි පහන් සඳහා මේ දවස්වල නම් එච්චරම වෙළෙඳාමක් නෑ. වෙසක් දවසට පෙර දවසේ තමයි මැටි පහන් සඳහා ඉල්ලුම තියෙන්නේ. ඒත් දැන් ඉස්සර වගේ මැටි පහන් සඳහා ඉල්ලුමක් නෑ. බකට් ආදිය තිබෙන නිසා මිනුවන්ගොඩ පොල්වත්තේ ඉඳලා තමයි මැටිපහන් ගේන්නේ. මැටි පහනක මිල රුපියල් එකයි පනහයි.

ඉනෝකා සමරවික්‍රම
ඡායාරූප - සුදම් ගුණසිංහ

1. සුසන්ත බණ්ඩාර – බණ්ඩාරගම
2. චමින්ද විජේසූරිය - කැලණිය
3. සුරේෂ් කුමාර - පට්ටියහන්දිය
4. අනුර – බණ්ඩාරනායකපුර
5. සෝමතිලක කුරේ - ඇතුල්කෝට්ටේ
6. අප්සර කුමාර - පාගොඩ පාර.
7. රමණී - මිරිහාන
8. සුජීව වීරකෝන් – බොරැලැස්ගමුව.
9. ලසන්ත රුක්ෂාන් - පිළියන්දල.
</post>
<post>
අද උපාධිධාරීන්ට දෙන රැකියාව හෙට රට වෙනුවෙන් කරන ආයෝජනයක්
- රංජිත් සියඹලාපිටිය
එක්සත් ජනතා නිදහස් සන්ධානය මැතිවරණ සමයේදී රටට ඉදිරිපත් කළ පොරොන්දුවක් ඉටු කරමින්, රැකියා විරහිත උපාධිධාරීන් විසිහත් දහසකට රාජ්‍ය අංශයේ රැකියා සැපයීමට අවශ්‍ය විධිවිධාන ලහි ලහියේ සැකසෙමින් පවතී. රටේ බරපතළ ප්‍රශ්නයක්ව තිබු උපාධිධාරී රැකියා විරහිත භාවයට නව රජය විසින් ක්ෂණිකව ලබා දීමට නියමිත තිර විසඳුම පිළිබඳව අදහස් දක්වන්නට නියෝජ්‍ය මුදල් අමාත්‍ය කෑගල්ල දිස්ත්‍රික් පාර්ලිමේන්තු මන්ත්‍රී රංජිත් සියඹලාපිටිය මහතා සමඟ 'සිළුමිණ' කෙටි පිළිසඳරක එක් විය. එම පිළිසඳරේදී නියෝජ්‍ය මුදල් අමාත්‍යවරයා දැක්වූ අදහස් පහත පළ වේ.
ජුලි මස අගදී ලබා දීමට නියමිත බව කියන උපාධිධාරී රැකියා විසිහත්දහසේ කටයුතු දැන් සූදානම් ද?
ඔව්, මැයි 03 වැනි දා වන විට අදාළ රැකියා ඉල්ලුම් පත්‍ර පුවත්පත්වල පළ කැරෙනවා. බඳවා ගැනීම්වලට අදාළ මූලික කටයුතු ගත යුතු තීන්දු තීරණ සියල්ලට මේ වන විට අරන් ඉවරයි. මේ ප්‍රශ්නය වහා ඔක්සිජන් දිය යුතු ප්‍රශ්නයක් හැටියටයි අපේ රජය සලකන්නේ.
ඒ තරමට ම මේ ප්‍රශ්නය උග්‍රවීමට හේතු කාරණා කිව්වොත්?
1999 දී කිසිදු පක්ෂ භේදයකින් තොරව අපේ පොදු පෙරමුණු රජය කළමනාකරණ සහාසිකයින් ලෙස රැකියා විරහිත උපාධිධාරීන් දසදහසක් බඳවා ගත්තා. ඊට පසු මේ දක්වා කිසිම උපාධිධාරියකු රජයේ සේවයට බඳවා ගත්තේ නැහැ. එක්සත් ජාතික පක්ෂ රජය විදේශීය මූල්‍ය ආයතනවලින් විශාල ලෙස ණය මුදල් ලබාගත්තේ රාජ්‍ය ආයතනවල පවතින පුරප්පාඩු සපුරන්නේ නැහැ කියල ගිවිසුම් ඇතිකරගෙන. රටේ වටිනාම මානව සම්පත මේ විදියට පාරට ඇදල ඒ අය කරපු අපරාධය කොතරම්ද කියන්න බැහැ. තමන්ගේ උපාධියට සරිලන රැකියාවක් දෙන්න කියල මාරාන්තික උපවාසවලට අවතීර්ණ වූ රැකියා විරහිත උපාධිධාරීන් මාස ගණන් උපවාස කරද්දී ඒ අයට දීපු විසඳුම වුණේ බැටන්, චේන් පහරවල්. ඒ දිනවලම අතිගරු ජනාධිපතිනිය තීන්දුවක් අරගෙන හිටියේ තමන්ගේ රජයක් පිහිට වූ වහාම කළ යුතු ප්‍රමුඛ කාර්යය මේ යැයි කියල. පාසල් දරුවන් සීයකට එක්කෙනකුටයි උපාධියක් ගන්න වරම් ලැබෙන්නේ. එවැනි දක්ෂ වටිනා මානව සම්පතක් ද අපි මේ රටේ මුල්ලකට තල්ලු කරලා තියෙන්නේ.
හොඳයි මේ ව්‍යාපෘතියේ කටයුතු ක්‍රියාත්මක කරන කාල සටහන ගැන කතා කළොත්...?
මෙහෙමයි. දැන් මැයි තුන්වැනිදා ජාතික පුවත්පත්වල දැන්වීම් ප්‍රකාශයට පත්වෙනවා. අයදුම් පත් එවිය යුතු අවසාන දිනය මැයි 20 වැනිදා. අපි අයැදුම්පත් කැඳවන්නේ අදාළ උපාධිධාරීන් පදිංචි ප්‍රාදේශීය ලේකම් කාර්යාල මට්ටමින්. අයදුම්පත්‍ර ලියාපදිංචි තැපෑලෙන් ඒ ඒ ප්‍රාදේශීය ලේකම්වරුන්ට යැවීමෙන් පසු මැයි 30 වන දා වන විට සියලුම ඉල්ලුම්කරුවන් අදාළ ප්‍රාදේශීය ලේකම් කාර්යාලවලට සම්මුඛ පරීක්ෂණයක් සඳහා කැඳවනවා. මේ සම්මුඛ පරීක්ෂණය සරල සම්මුඛ පරීක්ෂණයක් පමණයි.
</post>
<post>
අද උපාධිධාරීන්ට
ඉන් පසු මුදල් අමාත්‍යාංශයට එම අයදුම්පත්‍ර සමඟ සම්මුඛ පරීක්ෂණ තොරතුරු ඉතා ම ඉක්මනින් එවන ලෙස සියලුම ප්‍රාදේශීය ලේකම්වරුන්ට දැනුම් දී තිබෙනවා.
මුදල් අමාත්‍යාංශය කොළඹ විශ්වවිද්‍යාලයේ පරිගණක ඒකකය සමඟ දැනට කතා බහ කරගෙන ඇති ආකාරයට අදාළ අයදුම්පත්‍ර සහ සම්මුඛ පරීක්ෂණ තොරතුරු ඔවුනට ලබා දී දැනට රජයේ ආයතනවල ඇති පුරප්පාඩුවලට සැසඳෙන අයුරින් වර්ගීකරණයට ලක් කරනවා. කොළඹ විශ්ව විද්‍යාලයෙන් අදාළ වර්ගීකරණයන් කොට වාර්තාව සැපයූ විගස අපි අපේක්ෂා කළ අයුරින් ජූලි පළමු වැනිදා වනවිට මේ පිරිස රජයේ රැකියාවල පිහිටුවනවා.
මේ පත්වීම් රජයේ ස්ථිර රැකියා ද?
ඔව්, ඒ සඳහා අවශ්‍ය සියලු තීන්දු අරන් ඉවරයි. ජූලි 1 වැනිදා වන විට බඳවා ගන්නා මේ පිරිස ප්‍රාදේශීය ලේකම් කාර්යාල මට්ටමින් සති දෙකක් රාජ්‍ය සේවයට පිවිසෙන ආකාරය පිළිබඳ මූලික පුහුණුවක් ලබා දෙනවා. මේ සති දෙකේ පුහුණුව බඳවා ගන්නා විසි හත් දහසටම පොදුවේ දෙන පුහුණුවක්. ඉන් පසු වර්ගීකරණයනට අනුව ඒ ඒ රාජ්‍ය ආයතනවලට මේ උපාධිධාරීන් යොමු කරනවා. එතැන් සිට වසර දෙකක් එම රාජ්‍ය ආයතනවලට අදාළ පුහුණුව අඛණ්ඩව ලබා දෙනවා. එම වසර දෙක තුළ ඔවුන්ට රුපියල් හය දහසක වැටුපක් ලබාදීමට මහා භාණ්ඩාගාරය මුදල් නිදහස් කිරීමට පියවර ගෙන තිබෙනවා.
මේ සඳහා විශාල පිරිවැයක් යොදවන්න සිද්ධ වෙනවා. මහා භාණ්ඩාගාරය මූල්‍ය හිඟයකින් පසු වෙද්දී කොහොමද මේ වගේ විශාල මුදලක් වැය කරන්නේ?
ආණ්ඩුවක් කියන්නෙ ලාභ ලබන සීමිත සමාගමක් නොවෙයි. භාණ්ඩාගාරයට මේ සඳහා රුපියල් බිලියන 1.2 ක වියදමක් දරන්න සිදුවෙනවා. මේ මුදල අනාගත ශ්‍රී ලංකාවේ අභිවෘද්ධිය සඳහා තරග අතිවිශාල ආයෝජනයක්. එක්සත් ජනතා නිදහස් සන්ධාන රජය ඉදිරියේදී ක්‍රියාත්මක කිරීමට නියමිත සංවර්ධන ක්‍රියාවලියට මේ මානව සම්පත අත්‍යාවශ්‍ය සාධකයක්.
මේ රැකියා විසිහත් දහස ලබා දීමේදී දේශපාලන අනුග්‍රහයන් බලපානවාද? එසේ නොවන්නට ගෙන ඇති පියවර මොනවාද?
කිසි සේත් නැහැ. මොකද රැකියා විරහිත උපාධිධාරීන් විසිහත් දහසක් පමණක් තමයි දැනට අප සකස්කර ඇති වාර්තාවලට අනුව රට තුළ සිටින්නේ. ප්‍රමාණය මඳක් ඉහළ ගියත් ඒ සියලුම දෙනා බඳවා ගන්නවා.
සාකච්ඡා කළේ - පෝද්දල ජයන්ත
</post>
<post>
ගුරු උපදේශකත්වයෙන් ලේඛන කලාවට
වෘත්තියෙන් ගුරු උපදේශිකාවක වන ඇය දේශපාලන විද්‍යාව හා ආර්ථික විද්‍යා විෂය ක්ෂේත්‍රයේ උපකාරක පොත් පළ කරමින් ලේඛන කලාවට පිවිසියේ විභාග සමත් වීමේදී ශිෂ්‍යයන් අවශ්‍ය දැනුමෙන් පෝෂණය කිරීමට බව සඳහන් කරයි. විභාග ප්‍රශ්න පත්‍රවලට පිළිතුරු සැපයීමෙන් කාලය කළමනාකරණය කිරීම හා නිර්මාණශීලී ලෙස ප්‍රශ්නවලට අදාළ වන ලෙස පිළිතුරු සපයන ආකාරය ගැන ඇය මෙම පොත්වලින් උපදෙස් දෙයි.
කුරුණෑගල බක්මීගොල්ලෙහි පදිංචි කරුණා රත්නායක මහත්මිය වෘත්තියෙන් ගුරු උපදේශකවරියකි. පේරාදෙණිය විශ්ව විද්‍යාලයෙන් දේශපාලන විද්‍යාව හා ආර්ථික විද්‍යාව පිළිබඳව උපාධිය දිනාගත් ඇය එකී විෂයන් සම්බන්ධව දැනුම පිපාසයෙන් පෙළෙන සිසුන්ගේ පවස නිවාලන්නට ශාස්ත්‍රීය පොත් කිහිපයක්ම එළි දැක්වූවාය. දේශපාලන විද්‍යාවේ මූලිකාංග 1, දේශපාලන විද්‍යාවේ මූලිකාංග 2 (ලංකාණ්ඩු ක්‍රමය), නිර්දේශිත රටවල් 1 (දේශපාලන විද්‍යාවේ මූලිකාංග), නිර්දේශිත රටවල් 2, ආර්ථික විද්‍යාව 1, ආර්ථික විද්‍යාව 2, ආර්ථික විද්‍යාව 1-2 (ප්‍රශ්න හා නිර්මාණශීලී පිළිතුරු)
මෙම පොත් සියල්ල ම අධ්‍යයන පොදු සහතික පත්‍ර උසස් පෙළ විභාගය ජයගැනීමට ඉලක්ක කර සකස් කර ඇති බව එකී විෂය ක්ෂේත්‍රයේ උසස් දැනුමක් හා පරිණතභාවයෙන් යුතු විද්වතුන් එම පොත් සම්බන්ධයෙන් දක්වා ඇති අදහස්වලින් පැහැදිලි වේ. එමෙන් ම මෙම ග්‍රන්ථකරණය සම්බන්ධයෙන් කරුණා රත්නායක මහත්මිය මෙසේ අදහස් දැක්වූවාය. "බොහෝ ශිෂ්‍යයන් විභාගවලින් අසමත් වන්නේ විෂය කරුණු පිළිබඳව නොදැනුවත්කම නිසා ම නොවෙයි. අසන ලද ප්‍රශ්න සඳහා නිශ්චිත පිළිතුරු අනුපිළිවෙළකට හා සංවිධානාත්මකව ගොණු කරගැනීමට දක්වන අපහසුව නිසයි. අසන ලද ප්‍රශ්නයට අදාළ පිළිතුරු වෙනුවට තමන් දන්න දෙය ලිවීමට ඔවුන් පෙළඹෙන්නේ මේ නිසයි.
විභාගවලින් ශිෂ්‍යයනට අත් විඳීමට ඇති මෙවැනි අභියෝග ජයගැනීම සඳහා ඔවුනට අත්වැලක් සපයාදීමට තමන්ගේ දේශපාලන විද්‍යා විෂයට අදාළ වූ ශාස්ත්‍රීය පොත් කිහිපය සමත්වේනම් එය ලේඛන කලාව තුළින් තමන් ලැබු ලොකුම ජයග්‍රහණය බව ඇය පවසයි. සමාජ විද්‍යා ක්ෂේත්‍රයට අයත් වන දේශපාලන විද්‍යාව හා ආර්ථික විද්‍යාව වර්තමානයේ පාසල් ශිෂ්‍යයන් අතර මෙන්ම සමාජයේ ද ඉතා ජනප්‍රිය විෂයන් දෙකක් බවට පත් වී ඇත. ඒ විෂයන් පිළිබඳව නිර්මාණශීලී ග්‍රන්ථ කිහිපයක් එළිදැක්වීමට ඇය පෙළඹවූයේ එහෙයිනි.
ආර්ථික විද්‍යා (උසස් පෙළ) 1 -2 වසර හයක විභාග ප්‍රශ්න හා නිර්මාණශීලී පිළිතුරු පොත් සම්බන්ධයෙන් ඇය මෙසේ කරුණු විස්තර කළාය. "දැනුම සිට ඇගයීම දක්වා ක්‍රමයෙන් සංකීර්ණ මානසික හැකියාවක් විමසන රචනා ප්‍රශ්න පත්‍රයට පිළිතුරු ලිවීමේදී සංකල්ප මැනවින් ගොණු කිරීම අවශ්‍ය වෙනවා. නිර්මාණශීලී ලෙස පිළිතුරු ඉදිරිපත් කිරීමට කාලය නිසි ලෙස හා කළමනාකරණය කරගැනීමට උත්සාහ ගැනීම පිළිතුරු ලිවීමේ දී ඉතා වැදගත් වෙනවා."
කරුණා රත්නායක මහත්මිය සිය පොත්පත්වල ප්‍රකාශන අයිතිය කිසිම පොත් ප්‍රකාශන සමාගමකට හෝ පෞද්ගලික ප්‍රකාශකයකුට පවරා දී නැත. තමා විසින්ම ප්‍රකාශන අයිතිය තබාගෙන ඇත්තේ වෙළෙඳ පොළ මිල තීරණය වීමේ දී පාඨකයාට කිසියම් සහනදායි ආකාරයකට සිය පොත් මිලදී ගැනීමට අවස්ථාවක් උදාකර දීම සඳහා ය.
තම ජීවිතයේ දී ඉසව් කීපයකින් ම තම හැකියාවන් වර්ධනය කරගැනීමට තම ලේඛන දිවිය සමත් වී ඇතුවා මෙන් ම ආර්ථික වශයෙන් ඉදිරි දියුණුවක් ලැබීමට ද සමත් වී ඇති බව ඇය පවසයි.
අධ්‍යාපනයේ මූලික අභිලාෂය වන දැනුම; ආකල්ප කුසලතා පරිපූර්ණ සංවර්ධනයක් සඳහා යොමු කිරීමේ දී කරුණා රත්නායක ලේඛන කලාවේ කිසියම් ඉදිරි පියවරක් තබා ඇති බව කිව යුතු ය. ගුරු උපදේශකවරියක වූ ඇය ලේඛන දිවියට පිවිස ඇය විසින් රචනා කර ඇති ආර්ථික විද්‍යාව හා දේශපාලන විද්‍යාවට අදාළ පොත්පත් සියල්ල පාසල් සිසු සිසුවියන් අතර මෙන්ම විවිධ පාඨක ජනයා අතර ද ජනප්‍රිය වීම හේතුවෙන් ඇගේ පොත්පත් අලෙවියේ සතුටුදායක වර්ධනයක් ද දක්නට පුළුවන.
ලේඛන දිවියට පිවිසීමත් සමඟ ආර්ථික අංශයෙන් යහපත් ප්‍රතිඵල ලැබීමට වාසනාව හිමි වූ බව ඇය පවසනුයේ සතුටු සිතිනි.
මුල් කාලයේ දී ලේඛිකාවක ලෙස දුක්ගැහැට කිහිපයක් අත්විඳීමට සිදු වූ බව ඇය පැවැසුවාය. සිය වෘත්තියත් සමඟ අවිවේකී දිවියක් ගෙවු ඇය දිවා - රෑ නොබලා ලේඛන හැකියාවන් දියුණු කරගැනීමට වෙහෙස වූවාය. ඉතා දුර බැහැරක සිටියදී පවා පුස්තකාල පරිහරණයට ඈ දැඩි ඇල්මක් දැක්වූවාය. දේශපාලන විද්‍යාවේත් - ආර්ථික විද්‍යාවේත් උසස් පොත් බොහොමයක් ඉංග්‍රීසියෙන් පළවී ඇති නිසා එම පොත් පරිහරණයට කාලය යොදාගැනීමට ඇයට සිදුවිය. කැපවීමත් ආත්ම ශක්තියත් සිය දිවියේ උදාවූ අභියෝග ජයගැනීමට මහත් සේ දායක වූ බව ඇය දැනුදු පවසයි.
පොත්පත් මුද්‍රණය හුදෙක් ව්‍යාපාර ස්වභාවයෙන්ම පමණක් නොව අදාළ ක්ෂේත්‍රයන්ට අත්වැලක් සපයාදීමත්, ඒ තුළින් කිසියම් සේවාවක් මෙන්ම යුතුකමක්, වගකීමක් ඉටුකිරීමත් තම අරමුණ වූ බව ඇය කීවා ය.
සිය පොත් අලෙවි කිරීමේ දී දිවයිනේ සුප්‍රසිද්ධ පොත්පත් අලෙවි හල් පිළිබඳව සිය හදපිරි භක්ති ප්‍රණාමය පුද කරන ඇය කුරුණෑගල සමුද්‍රා පොත්හලටත්, රිචඩ් ට්‍රේඩිං සමාගමටත් සිය විශේෂ ස්තුතිය පළ කර සිටී.
විස්තර හා ඡායාරූප
රංජිත් ප්‍රේමතිලක
1. කරුණා රත්නායක
2. ප්‍රකාශිත පොත්
</post>
<post>
විදෙස් චාරිකාවක් සඳහා ඔබටත් අවස්ථාවක්
බුද්ධ භූමි වන්දනාවට සහන මිල ගුවන් ප්‍රවේශ පත්‍රයක් ලබාදිය නොහැකි ද?
භාරත චාරිකාවක් සඳහා දැනට නියම කැර ඇති ගුවන් ගමන් ප්‍රවේශ පත්‍ර මිල සාධාරණ ද? මෙය මීට වඩා අඩු කළ හැකි ක්‍රමයක් ඇත්තේම නැද්ද?
ශ්‍රී ලංකාව චෙන්නායි අතර ගුවන් ගමන් පවත්වාගෙන යන අලුත් ගුවන් සේවා දෙකක් දැන් හඳුන්වා දී ඇත. මේ ගුවන් සේවා සමාගම් දෙක 'එයා සහරා' හා 'ජෙට් එයාර්වේස්' යනුවෙන් හැඳින්වෙයි. මෙයට සති දෙකකට පෙර මේ පිළිබඳ විස්තර අප 'රසවිතේ' මේ විශේෂාංගයෙන් හෙළි කළෙමු.
මෙතෙක් කොළඹ සිට චෙන්නායි (මදුරාසිය) දක්වා ගියේ 'ශ්‍රී ලංකන් එයාර්වේස්' හා 'ඉන්දියන් එයාර්ලයින්' ගුවන් සේවා පමණි. කොළඹ සිට චෙන්නායි දක්වා ගුවන් ප්‍රවේශ පත්‍රයක මිල රුපියල් 18,500 ක් පමණ විය. නව ගුවන් සමාගම් දෙකෙන් එකක් කොළඹ චෙන්නායි ගුවන් ප්‍රවේශ පත්‍රයක හඳුන්වාදීමේ මිල රුපියල් 11,000 දක්වා අඩු කළේය. අනෙක් ගුවන් සේවා සමාගම හඳුන්වාදීමේ මිල රුපියල් 14,500 දක්වා අඩු කැර තිබිණි. මේ අනුව ශ්‍රී ලංකන් එයාර්වේස් සමාගමද තම අනුග්‍රාහකයනට සහනයක් සැලසීය. ඔවුන්ද මදුරාසි ගුවන් ප්‍රවේශ පත්‍රයක මිල රු. 14,500 දක්වා අඩු කළේය. එහෙත් මේ සහන දීමනා කාලය අප්‍රේල් 30 දක්වා පමණක් යැයි දැන් අපට දැන ගන්නට ලැබී ඇත.
ඉන්දියාව හැඳින්වෙන්නේ 'බුද්ධ භූමිය', 'බුදුන් උපන් දේශය' යනුවෙනි. ඉන්දියාවට යන හැම කෙනෙක්ම ව්‍යාපාරිකයෝ නොවෙති. තොග වෙළෙන්දෝ නොවෙති. රේගුවෙන් බේරී ජාවාරම් සඳහා සාරි රැගෙන එන ජාවාරම්කරුවෝ නොවෙති.
ගම්ගොඩේ හද්දා පිටිසර දුප්පත් ආවාසයක වෙසෙන වැඩිහිටි හිමිනමකට බුද්ධ භූමිය වන්දනා කැර ගැන්මේ ආශාවක්, ශ්‍රද්ධාවක් ඇති වී යැයි සිතමු. දායක දායිකාවන් ද අසරණය. දුප්පත්ය. එහෙත් ගමේ පන්සලේ සිල්වත් හාමුදුරුවන් කෙසේ හෝ දඹදිව යැවිය යුතුය. එය කරන්නේ කෙසේ ද? පින් පත්‍රයක් පිළියෙළ කැර ආධාර දිය හැකි සැමට දන්වා රුපියල් දහය විස්ස බැගින් පින් කැමැත්තන්ගෙන් ආධාර එකතු කැරගෙන හාමුදුරුවන් දඹදිව වෙත වැඩම කැරවීමයි. සිල්මාතාවක නම් මුහුණ පාන්නේ මෙයට ද වැඩි දුෂ්කරතාවකටය. මාතාව ගෙයින් ගෙට පයින් ඇවිද යමින් ආධාර එකතු කරන්නීය. ඈත පිටිසර ගමක වෙසෙන අපේ අම්මා හෝ තාත්තා දරුවකු හෝ දරු පිරිස විසින් බුද්ධ භූමිය බලා පිටත් කරන්නේ මොන තරමේ ආර්ථික දුක් කන්දරාවකට මුහුණ දෙමින් ද? මෙය ගුවන් ගමන් පිළිබඳ ව්‍යාපාර සිතකින් නොව සංවේදී සිතකින් විමසා බැලිය යුතු කරුණකි.
මා මෙහි පහතින් දක්වන කරුණු මධ්‍යස්ථ සිතින් විමසා බලන්න.
කොළඹ සිට තායිලන්තය (බැංකොක්), සිංගප්පූරුව, මැලේසියාව (ක්වාලාලම්පූර්) යන නගරවලට අය කරන ගුවන් ගමන් ගාස්තු හා කොළඹ සිට මදුරාසියට අය කරන ගුවන් ගමන් ගාස්තු අතර මොනතරම් බරපතළ වෙනස්කමක් තිබෙන්නේදැයි ඔබම සිතා බලන්න. ශ්‍රී ලංකාව හා සිංගප්පූරුව අතර ගුවන් සැතපුම් ප්‍රමාණය ගුවන් සැතපුම් 2050 කි. ශ්‍රී ලංකාව හා බැංකොක් අතර ගුවන් සැතැපුම් ප්‍රමාණය 1778 කි. ශ්‍රී ලංකාව හා මැලේසියාව අතර ගුවන් සැතැපුම් ප්‍රමාණය 2123 කි. චෙන්නායි නගරය නොහොත් මදුරාසියට ඇත්තේ ශ්‍රී ලංකාවේ සිට ගුවන් සැතැපුම් 482 කි.
ගුවන් සැතැපුම් දෙදහසකටත් වඩා ඇති සිංගප්පූරුවට ගුවන් ප්‍රවේශ පත්‍රයක් රුපියල් 20,000 ක මුදලකට ලබාගත හැකිය. රාත්‍රී දෙකක් බැංකොක් නගරයේ නවාතැන් පහසුකම්ද සහිතව දින තුනක බැංකොක් තායිලන්ත චාරිකාව රුපියල් 30,000 ක් වැනි මුදලකට සංචාරක සමාගම් මඟින් සූදානම් කර දෙනු ලැබේ. බැංකොක් ක්වාලාලම්පූර් චාරිකාව දින දෙකක රාත්‍රී නවාතැන් ද සහිතව රුපියල් 35,000 කටත් අඩු මුදලකින් ලබාගත හැකිය.
එහෙත් විනාඩි පනස් පහකින් යා හැකි ගුවන් සැතැපුම් 482 ක් සඳහා (මදුරාසියට) රුපියල් 18,500 ක් වැනි මුදලක් ගුවන් ප්‍රවේශ පත්‍රය සඳහා අය කිරීම කෙතරම් සාධාරණදැයි ඔබම සිතා බලන්න. මේ අසාධාරණය හොඳින්ම සිතාගත හැක්කේ බුද්ධගයාවට - නවදිල්ලියට ගුවන් ප්‍රවේශ පත්‍ර ගාස්තුව රුපියල් 44,000 ක් බව මෙනෙහි වන විටය.
මෙයට හේතුව කුමක් ද? අනෙක් රටවල් වෙත යෑම සඳහා ගුවන් සේවා ගණනාවක් පැවතීමයි. සෑම ගුවන් සේවා සමාගමක්ම තරගකාරීවෙමින් අඩු මිල ගුවන් ගමන් ප්‍රවේශ පත්‍රයක් ලබාදීමට උත්සුක වෙයි.
මෙහිදී ශ්‍රී ලංකාවේ සංචාරක සමාගම්වලට හා විශේෂයෙන්ම දඹදිව චාරිකා සංවිධාන කරන ශ්‍රී ලංකාවේ සංචාරක ආයතනවලට විශාල වැඩ කොටසක් ඉටු කළ හැකිය. දඹදිව චාරිකාව සඳහා විශේෂ සහන මිල ප්‍රවේශ පත්‍රයක් ලබා දෙන ලෙස ඔවුනට ඒකාබද්ධ සංවිධානයක් ලෙසින් ඉල්ලීමක් කළ හැකිය. මේ සඳහා දඹදිව චාරිකා සංවිධාන එකමුතු විය යුතු කාලය උදාවී ඇත. එසේම අපේ ගෞරවාදරයට පාත්‍රවූ නව අග්‍රාමාත්‍ය මහින්ද රාජපක්ෂ මැතිතුමාගේ අවධානය ද මේ සඳහා යොමු කිරීමට කැමැත්තෙමි. රුහුණු ගිරිවාපත්තුවේ හෙළ බොදු උරුමය සුරැකි පරපුරකින් පැවත එන එතුමා වරප්‍රසාද නොමැති අහිංසක ජනතාවගේ දුක හොඳින් හඳුනන උදාර පුරුෂයෙකි. එය පක්ෂ විපක්ෂ කවුරුනුත් අවංක සිතින් පිළිගන්නා කරුණකි. එබැවින් බුද්ධ භූමිය වෙත යෑමට වන්දනා මාන කිරීමට කැමැත්තෙන් සිටින අප රටේ පොදු ජනතාවට සහන මිලකට ගුවන් සේවා ප්‍රවේශ පත්‍රයක් ලබාගත හැකි වැඩ පිළිවෙළක් ක්‍රියාත්මක කරන්නැයි මේ ලිපියෙන් කාරුණික ආයාචනයක් එතුමාට ඉදිරිපත් කිරීමට කැමැත්තෙමි.
අපේ පාඨකයන් බොහෝ දෙනකුගේ ඉල්ලීම පරිදි ෂෙන්ගන් වීසා ලබාගත හැකි ප්‍රධාන තානාපති කාර්යාල කීපයක නම් හා දුරකථන අංක පහතින් දක්වමි.
ප්‍රංශ තානාපති කාර්යාලය 87, රොස්මීඩ් පෙදෙස, කොළඹ 07. දුරකථන අංකය 2698815 අධ්‍යාපන අංශය අංක 11, බාන්ස් පෙදෙස, කොළඹ 07 (2688735) නුවර ශාඛාව 412, පේරාදෙනිය පාර, මහනුවර (081222432)
ජර්මන් තානාපති කාර්යාලය අංක 40, ඇල්ෆ්‍රඩ් හවුල් උද්‍යාන පාර, කොළඹ 03 (2580431)
ඉතාලි තානාපති කාර්යාලය 55, ජාවත්ත පාර, කොළඹ 07. 2588388, 2508418, 2559334
පෘතුගාල තානාපති කාර්යාලය 22, පාම්ග්‍රෝ මාවත (කොල්ලුපිටිය), කොළඹ 03. 2574453, 2576802
ස්පාඤ්ඤ තානාපති කාර්යාලය 8/2, ඇල්විටිගල මහල් නිවාස, ඇල්විටිගල මාවත, කොළඹ 08 (2699607)
ස්වීඩන් තානාපති කාර්යාලය 49, බුලර්ස් පටුමග, කොළඹ 07. 2688452, 2688453, 2688454
එක්සත් අරාබි එමීර් රාජ්‍ය සැදී ඇත්තේ <FRWD>(UNITED ARAB EMIRATES)</FRWD> අබුඩාබි, ඩුබායි, සාජා, අජ්මාන්, උම් අල් ක්වාන්, රස් අල් කයිමා, ෆුජයිරා යන මැද පෙරදිග රාජ්‍යයන් එක්වීමෙනි. ඔබේ චාරිකාව එම රාජ්‍යයේ සිටින කවරකු හෝ සංවිධානය කරන්නේ නම් එහි ගුවන් තොටුපළේදී ඔබට වීසා ගත හැකි ක්‍රමයක් ක්‍රියාත්මක වෙයි. මේ පිළිබඳ විස්තර එක්සත් අරාබි එමීර් රාජ්‍යයේ තානාපති කාර්යාලයෙන් ලබාගත හැකියි. අංක 44, ශ්‍රීමත් අර්නස්ට් ද සිල්වා මාවත, කොළඹ 07. දුරකථන අංක 2565052, 2565053.
(තවත් කොටසක් ලබන සතියේ)
ධර්මසිරි ගමගේ

1. ධර්ම චක්‍රය, සාංචි කැටයම
2. බුද්ධගයාව
</post>
<post>
දොළොස් මහට නම් ලැබුණු හැටි
මැයි මාසය
වසරේ පස්වැනි මාසය හෙවත් මැයි මාසය ලෝකයේ බොහෝ රටවල පරිසරය ඉතාමත් දැකුම්කළු කරමින් තුරුලිය මලින් හා පලවලින් බරවන මාසයකි. මේ මාසයට නම ලැබී ඇත්තේ එතරම් ජනප්‍රිය නොවූ දෙවඟනක වූ ´මයියා` ගේ නම අනුව යමිනි.
මෙම දෙවඟන ජනප්‍රිය නොවුවද ඇගේ පියා ලෙස හඳින්වෙන ´ඇට්ලස්` ගේ බලවත්කම හේතුවෙන් දියණිය ගේ නම මේ මාසයට යෙදුවා යැයි ද සිතිය හැක. ඇට්ලස් දෙවියා මේ මහත් පොළෝ තලය සිය උරහිස මත රඳවා සිටිතැයි අතීත වැසියෝ සිතූහ.
මධ්‍යතන යුගයේ දී එංගලන්තය වැනි යුරෝපීය රටවල මැයි මාසය එළැඹීම ද උත්සවශ්‍රීයෙන් සැමරැණි. ග්‍රීෂ්ම ඍතුව එළැඹීමේ ආරම්භ අවස්ථාවක් ලෙස සලකමින් අතීත යුරෝපා වැසියෝ මේ උත්සව සංවිධානය කළහ. ගම්වල තරුණියක් මැයි කුමරියක ලෙස ඔටුනු පැළඳවීම ද මේ උත්සවවලදී සිදු කෙරිණි.
යුරෝපයේ බොහෝ රටවල මැයි මාසයේ මුල් දිනයේදී ගම මැද පොදු ස්ථානයක සිට වූ දැව ස්ථම්භයක් වටා ගී ගයමින් නටමින් ප්‍රීති වී උත්සවයක් පැවැත්වීම වසර දහස් ගණනකට පෙර සිටම සිදු කෙරුණක් බව සඳහන් වේ. මෙසේ සිදුවන  <FRWD>(maypole)</FRWD> හෙවත් මැයි ස්ථම්භය සඳහා ඇතැම් රටවල වැසියෝ බර්ච් ගසක ඇද නොවුණු කෙළින් අත්තක් යොදා ගනිති. ඇතැම් රටවල මේ ලීය එක දිනකට පමණක් තාවකාලිකව යොදා ගනී. තවත් රටෙක ඒ සඳහා ස්ථර ශක්තිමත් දැව ස්ථාම්භයක් යොදා ගනිති.
යුරෝපයේ තවත් කොටසක ජනයා මැයි මස එළඹෙද්දී ´බෙල්ටානේ` නමින් විශේෂ උත්සවයක් පවත්වති. මුළු ගමේම නිවෙස්වල ගින්දර නිවා දමා ඔවුහු ගමේ මැද එක් තැනෙක මෙදින විශේෂ ගිනි මැලයක් දල්වති. (මෙය බොහෝ විට හිරු දෙවිට පුද පිණිස දැල්වෙන්නකි.) පසුව ගමේ සැවොම මේ ගිනි මැලයෙන් පන්දම් දල්වා එමඟින් තම නිවෙස් සඳහා නැවත ගිනි දල්වා ගනිති.
මැයි මස මුල් දිනය එකල මෙලෙස ගත කළ ද දැන් එම දිනය ජාත්‍යන්තර කම්කරු දිනය ලෙස ලොව පුරා සැමරේ.
 - සේමාලි නැන්දා
</post>
<post>
උසාවියෙන්
අධිකරණයේ නිවාඩු වාරය අවසන් කරමින් එහි කටයුතු මේ සතිය තුළ ඇරඹුණේ ඉකුත් 26 වැනි සඳුදා ශ්‍රේෂ්ඨාධිකරණයට අලුතින් පත්ව සිටි විනිශ්චයකාරවරුන් තිදෙනෙකු පිළිගැනීමේ චාරිත්‍රානුකූල උත්සවයක් සමගමය. නිශ්ශංක උදලාගම, නිමල් දිසානායක හා රාජා ප්‍රනාන්දු යන නව ශ්‍රේෂ්ඨාධිකරණ විනිශ්චයකාරවරුන් චාරිත්‍රානුකූලව පිළිගැනීම නීතිපති කේ. සී. කමලසබේසන් මහතා හා ශ්‍රී ලංකා නීතිඥ සංගමයේ සභාපති ජනාධිපති නීතිඥ ඉක්රම් මොහොමඩ් මහතා වෙතින් සිදු විය.
එම අවස්ථාවට අගවිනිසුරු සරත් එන්. සිල්වා, ශිරාණි බණ්ඩාරනායක, හෙක්ටර් එස්. යාපා, සී. වී. විග්නේෂ්වරන්,, අශෝක ද සිල්වා, ටී. බී. වීරසූරිය, නිහාල් ජයසිංහ, ශිරාණි තිලකවර්ධන යන ශ්‍රේෂ්ඨාධිකරණ විනිශ්චයකාරවරුන් ද සහභාගි වූහ.
එසේම සොලිසිටර් ජනරාල් ජනාධිපති නීතිඥ ඩී. ආර්. ද සිල්වා මහතා ඇතුළු ජනාධිපති නීතිඥවරුන් මෙන්ම අභියාචනාධිකරණ මහාධිකරණ විනිසුරුවරුන් ජ්‍යෙෂ්ඨ හා කණිෂ්ඨ නීතිවේදීන් විශාල පිරිසක් ද මෙම අවස්ථාවට එක්ව සිටියහ.
මේ අතර අභියාචනාධිකරණයේ සභාපතිධූරයට පත් ජනාධිපති නීතිඥ සලීම් මර්සුක් හා අභියාචනාධිකරණ නව විනිසුරු එල්. කේ. විමලචන්ද්‍ර යන විනිශ්චයකාරවරුන් පිළිගැනීමේ චාරිත්‍රානුකූල අවස්ථාව අභියාචනාධිකරණයේ දී ඉකුත් 27 වැනිදා පැවැත්විණි.
'සන්ඩේ ලීඩර්' පළ වූ ලිපියකින් පුවත් පත් කලාවේ ආචාර ධර්ම කඩ කරමින් අධිකරණයට හා නීති පද්ධතියට අපහාසයක් සිදු කර ඇති බවට චෝදනා කරමින් පෙත්සමක් ශ්‍රී ලංකා ක්‍රිකට් ආයතනයේ හිටපු සභාපති තිලංග සුමතිපාල මහතා අභියාචනාධිකරණයට ගොනු කළේ ඉකුත් සතිය තුළ දී ය.
එම පෙත්සමෙන් ඉල්ලා තිබුණේ සන්ඩේ ලීඩර් කර්තෘ ලසන්ත වික්‍රමතුංග, මාධ්‍යවේදිනි ෆ්‍රෙඩ්රිකා ජෑන්ස් හා පුවත් පතේ ප්‍රකාශක ලාල් වික්‍රමතුංග යන මහත්වරුන්ට එරෙහිව දඬුවම් කරන ලෙස ය.
ද්‍රවිඩ එක්සත් විමුක්ති පෙරමුණේ නායක වී. ආනන්ද සංගරී මහතාගේ අනුදැනුමකින් තොරව ක්‍රියා කිරීම වළක්වමින්, එම පෙරමුණේ දේශපාලන මණ්ඩලයට කොළඹ දිසා අධිකරණය පනවා ඇති වාරණ නියෝගය සහ එම වාරණ නියෝගය තහවුරු කරමින් අභියාචනාධිකරණය ලබා දුන් තීන්දුව බල රහිත කරන ලෙස ඉල්ලා පෙත්සමක් ශ්‍රේෂ්ඨාධිකරණයට ගොනු කර තිබේ.
මෙම පෙත්සම ගොනු කරනු ලැබ ඇත්තේ ද්‍රවිඩ එක්සත් විමුක්ති පෙරමුණේ ලේකම් ආර්. සම්බන්ධන් සහ පෙරමුණේ ජ්‍යෙෂ්ඨ උප සභාපති ජෝශප් පරරාජසිංහම් යන මහත්වරුන් විසිනි.
මලයාසියාවේ ශ්‍රී ලංකා තානාපති රෝසි සේනානායක මහත්මිය සහ ඇගේ සැමියා අතුල සේනානායක මහතා බදු ගත් දේපළවලට අලාභහානි කැර ඇති බවට චෝදනා කරමින් එම දේපළ සඳහා රුපියල් 50 ලක්ෂ 57,199 ක මුදලක් වන්දි වශයෙන් ලබා දෙන ඉල්ලා නඩුවක් කොළඹ දිසා අධිකරණයේ පවරා ඇත.
එම නඩුව පවරා ඇත්තේ ව්‍යාපාරිකයෙකු වන ආර්. එම්. කනකරත්න මහතා ය.
අතුරුගිරිය මිලේනියම් සිටි යුද හමුදා බුද්ධි අංශයේ නිල නිවාසයක් වටලා, එහි සිටි හමුදා නිලධාරින් නීති විරෝධී ලෙස අත් අඩංගුවට ගැනීමෙන් ඔවුන්ගේ මූලික අයිතිවාසිකම් කඩකිරීම සම්බන්ධයෙන් එම හමුදා නිලධාරීන්ට වන්දි ගෙවන්නැයි ශ්‍රේෂ්ඨාධිකරණයෙන් මහනුවර පොලිස් අධිකාරි කුලසිරි උඩුගම්පොල මහතාට නියම කළ මුදල ගෙවීමට අපහසු බව උඩුගම්පොළ මහතා ඉකුත් සතියේ දී ශ්‍රේෂ්ඨාධිකරණයට දන්වා සිටියේ ය.
මෙම වන්දි මුදල වන රුපියල් දෙලක්ෂ පනස් දහස කොටස් වශයෙන් ගෙවීමට කල් ලබා දෙන ලෙස ඉල්ලමින් කුලසිරි උඩුගම්පොළ මහතා මෝසමක් මගින් මෙම ඉල්ලීම කර තිබුණි.
ටී. එන්. එල්. ගුවන් විදුලි සේවයට විදුලි සංදේශ නියාමන කොමිෂන් සභාව ලබා දී තිබූ තරංග මාලා තුනක් අවලංගු කිරීම වළක්වාලන ආඥාවක් විදුලි සංදේශ නියාමන කොමිෂන් සභාව වෙත පනවන්නැයි ඉල්ලා පෙත්සමක් (963/2004) අභියාචනාධිකරණයට පසුගිය 26 වැනි සඳුදා ගොනු කෙරිණි.
ටී. එන්. එල්. රේඩියෝ පෞද්ගලික සමාගම ගොනුකළ මෙම පෙත්සමෙන් විදුලි සංදේශ නියාමන කොමිෂන් සභාව, එහි අධ්‍යක්ෂ ජනරාල් ඇතුළු පිරිසක් වග උත්තරකරුවන් ලෙස නම් කර තිබේ.
ශ්‍රේෂ්ඨාධිකරණයට අපහාසයක් සිදු කළේ යැයි චෝදනා ලැබ සිටින හිටපු අමාත්‍ය එස්. බී. දිසානායක මහතා, තමා පදිංචි නව නිවසේ ලිපිනය සිය නීතිඥවරුන් මගින් ශ්‍රේෂ්ඨාධිකරණයට ඉකුත් සතියේ දී දන්වා තිබුණි.
සමරරත්න නීතිඥ සමාගම මගින් එස්. බී. දිසානායක මහතා මෙම දැනුම් දීම කර තිබුණු අතර, ඒ අනුව ඔහුගේ නව ලිපිනය රොස්මීඩ් පෙදෙසේ නිවසක් බව දැක්විණි.
මැයි මස 07 වැනිදා අධිකරණය හමුවේ පෙනී සිටීමට නියම කරමින් ශ්‍රේෂ්ඨාධිකරණයෙන් මීට පෙර යොමු කර තිබූ සිතාසිය කොළඹ ස්ටැන්මෝ චන්ද්‍රවංකයේ සඳහන් ලිපිනයේ එස්. බී. දිසානායක මහතා නොමැති බව දක්වමින් කොළඹ දිසා අධිකරණයේ පිස්කල් නිලධාරියා අදාළ සිතාසිය ආපසු ශ්‍රේෂ්ඨාධිකරණයට යොමු කර තිබුණු අතර දිසානායක මහාතා ගේ රොස්මිඩ් පෙදෙසේ නව ලිපිනයට 27 වැනි අඟහරුවාදා යළිත් නොතීසියක් ශ්‍රේෂ්ඨාධිකරණය නිකුත් කළේය.
එම නොතීසිය කොළඹ දිසා අධිකරණයේ රෙජිස්ට්‍රාර් හා නියෝජ්‍ය පිස්කල් පියරත්න මුතුකුමාරණ මහතා 27 වැනි දින සවස එස්. බී. දිසානායක මහතාට භාර දී ඒ බව ශ්‍රේෂ්ඨාධිකරණයට වාර්තා කළේ 28 වැනි බදාදා ය.
පසුගිය මහ මැතිවරණයේ දී යාපනය සහ ත්‍රිකුණාමලය දිස්ත්‍රික්කවලට තමිල් අරසු කච්චි පක්ෂයෙන් තරග කර තේරීපත් වූ මන්ත්‍රීවරුන් 10 දෙනාගේ පත්වීම නීත්‍යානුකූල නොවන බවට හා එම දිස්ත්‍රික්කවල මැතිවරණ බල රහිත කරන ලෙස ඉල්ලා මැතිවරණ පෙත්සම් දෙකක් පසුගිය සතිය තුළ දී අභියාචනාධිකරණයට ගොනු කෙරිණි.
යාපනය දිස්ත්‍රික්කය වෙනුවෙන් පෙත්සම ගොනු කළේ එම දිස්ත්‍රික්කයට ඊ. පී. ඩී. පී. පක්ෂයෙන් ඉදිරිපත් වී පරාජයට පත් වූ අපේක්ෂකයකු වූ කේ. වී. කුගේන්ද්‍රන් මහතායි.
ත්‍රිකුණාමලය දිස්ත්‍රික්කයට මහ මැතිවරණය සඳහා ඊ. පී. ඩී. පී. පක්ෂයෙන් ඉදිරිපත් වී පරාජයට පත් වූ ආචාර්ය කේ. විග්නේෂ්වරන් මහතා ත්‍රිකුණාමලය දිසාවේ මහ මැතිවරණ ප්‍රතිඵල අභියෝගයට ලක් කරමින් අනෙක් පෙත්සම ගොනු කර තිබුණි.
මේ අතර අධිකරණ හා අධිකරණ ප්‍රතිසංස්කරණ අමාත්‍යංශයට ලේකම්වරයකු පත්වීම අරබයා ඇති වී තිබුණු අර්බුදය මේ සතිය අවසන් වන විටත් නිමාවට පත් නොවී ය.
අධිකරණ හා අධිකරණ ප්‍රතිසංස්කරණ අමාත්‍ය ඩබ්ලිව්. ඩී. ජේ. සෙනෙවිරත්න මහතා අධිකරණ සේවා කොමිෂන් සභාවේ විනිසුරුවරුන් හා නිලධාරින් හමුවී 28 වැනි බදාදා සාකච්ඡාවක් පැවැත්වීය.
අග විනිසුරු සරත් එන් සිල්වා මහතා සහ ශිරාණි බණ්ඩාරනායක යන කොමිසමේ සාමාජික විනිසුරුවරුන් හා කොමිසමේ ලේකම් චන්ද්‍රා ජයතිලක ඇතුළු නිලධාරින් පිරිසක් ද අමාත්‍යවරයා සමග මෙම සාකච්ඡාවට එක් වූහ.
අධිකරණයේ සිදුකළ යුතු ප්‍රතිසංස්කරණ හා යෝජිත කලාපීය අභියාචනාධිකරණ ආරම්භ කිරීම පිළිබඳව යෝජනා මාලාවක් අග විනිසුරුවරයා එහි දී අධිකරණ අමාත්‍යවරයා වෙත ඉදිරිපත් කර තිබේ.
- තෝල්ක මුදලි
</post>
<post>
ගැමිකම අගය කළ රජරට පුත්‍රයා
හිටපු කතානායක ආචාර්ය කේ.බී. රත්නායක
ශ්‍රී ලංකා නිදහස් පක්ෂයේ ජ්‍යෙෂ්ඨ සාමාජිකයකු වූ හිටපු කතානායක කේ.බී. රත්නායක මහතා කොළඹ ඇපලෝ රෝහලේදී අභාවප්‍රාප්ත විය. මිය යන විට 80 වැනි වියේ පසු වූ රත්නායක මහතා උපත ලද්දේ 1924 පෙබරවාරි 23 වැනිදා අනුරාධපුර දිස්ත්‍රික්කයේ කන්දරා කෝරළයේ ඇල්ලවැව තුලානේ පාළුවැව ගම්මානයේ ය.
රත්නායක මහතාගේ පියා එම තුලාන කරවූ ගම්පතිවරයා විය. පවුලේ වැඩිමලා වූ කිරිබණ්ඩා රත්නායක මූලික අධ්‍යාපනය ලැබුවේ රත්පත්විල ප්‍රාථමික විදුහලේය. පසුව කහටගස්දිගිලිය පාසලටත් එතැනින් 1936 දී යාපනේ හාට්ලි විදුහලටත් ඇතුළු වූ හෙතෙම 1943 වසරේ ලන්ඩන් මැට්‍රිකියුලේෂන් විභාගය සමත්වූ අතර සිංහල මෙන්ම දෙමළ භාෂා චතුර ලෙස කතා කිරීමටත්, භාවිතා කිරීමටත් සමතකු වූයේය.
1943 අධ්‍යාපන කටයුතු නිමා කළ රත්නායක මහතා ගේ මුල්ම රැකියාව වූයේ කෘෂිකර්ම නිලධාරි තනතුරකි. 1953 දියතලාවේ මිනින්දෝරු විද්‍යාලයේ අධ්‍යාපනය ලබා 1959 මිනින්දෝරු වරයකු වූ රත්නායක මහතා 1960 දී එම තනතුරින් ඉවත්ව අනුරාධපුර සංරක්ෂණ මණ්ඩලයේ ඉඩම් නිලධාරියකු ලෙස කටයුතු කළ අතර එවකට ප්‍රවාහන ඇමැතිවරයා වූ දිවංගත මෛත්‍රීපාල සේනානායක මහතා සමග කිට්ටු මිත්‍රත්වයක් ගොඩනඟා ගැනීමට හැකි විය.
1961 දී මෛත්‍රීපාල සේනානායක මහතාගේ පෞද්ගලික ලේකම්වරයා වූ රත්නායක මහතා 1962 දී අනුරාධපුර මන්ත්‍රී සිරිමෙවන් ගොඩගේ මහතාගේ අභාවයෙන් හිස්වූ අනුරාධපුර ආසනය සඳහා පැවැති අතුරු මැතිවරණයට ඉදිරිපත්ව ජයග්‍රහණය ලැබීය.
1965 හා 1970 පැවැති මැතිවරණවලින් ජයගත් රත්නායක මහතා 1970 - 1975 දක්වා පාර්ලිමේන්තු හා ක්‍රීඩා ඇමැතිවරයා වශයෙන් ද 1975 - 1977 දක්වා එම තනතුරට අමතරව ප්‍රවාහන ඇමැතිවරයා වශයෙන් ද කටයුතු කළේය.
1981 ශ්‍රීලනිපයේ උප සභාපති ලෙසත්, 1986 පක්ෂයේ ජ්‍යෙෂ්ඨ උප සභාපතිවරයකු ලෙසත් පක්ෂයේ දියුණුවට මෙතුමා කළ සේවය උදාරය.
1994 වර්ෂයේ සමඟි පෙරමුණු රජයේ පිහිටුවීමේදී ජාතික ලැයිස්තුවෙන් පාර්ලිමේන්තුවට නැවත පිවිස වැඩි ඡන්දයෙන් පාර්ලිමේන්තුවේ කතානායකවරයා බවට පත්විය.
රත්නායක මහතා කතානායක ධුරය හොබවන අවදියේ දෙමළ මන්ත්‍රීවරු සමග චතුර ලෙස දෙමළ බසින් කතා කරමින් පාර්ලිමේන්තුව තුළ සිය වාග් චාතූර්යය පළ කළ හැටි අපූරු ය. සිංහල දෙමළ ඉංග්‍රීසි ත්‍රීභාෂා පිළිබඳ එතුමා තුළ වූ හසල දැනුම පාර්ලිමේන්තු කටයුතු පහසුවෙන් කැරගෙන යාමට එතුමාට පහසුවක් වූයේය.
ආරෝහ පරිණාහ දේහයකින් සමන්විත වූ රත්නායක මහතා පාසල් වියේ ක්‍රීඩාවට දැක්වූයේ ද මහත් ඇළුම්කමකි. ක්‍රිකට්, පාපන්දු, හොකී ක්‍රීඩාවල දස්කම් පෑවේය. එකල හාට්ලි විදුහල් ක්‍රිකට් කණ්ඩායමේ එකම සිංහල ශිෂ්‍යයා ලෙස දස්කම් පෑමද රත්නායක මහතාගේ ජීවිතයේ විශේෂ සිදුවීමකි.
එතුමා තුළ වූ ක්‍රීඩා දැනුම නිසා 1950 වසරේ සමස්ත ලංකා ක්‍රීඩා විනිශ්චයකරුවන්ගේ ප්‍රධාන ලේකම් තනතුරට ද පත්විය.
 000 වසරේ මධ්‍යම පළාත් සභා ආණ්ඩුකාර ධුරයට පත්වූ රත්නායක මහතා 2002 වසර දක්වා එම තනතුර හෙබැවීය. එතුමාගේ දේශපාලන මෙන්ම සමාජ සේවයට ගරු කිරීමක් වශයෙන් රජරට විශ්ව විද්‍යාලයේ සම්මාන ආචාර්ය උපාධියක් ද පිරිනමනු ලැබීය.
රත්නායක මහතා අසනීප තත්ත්වය නිසා ක්‍රියාකාරි දේශපාලනයෙන් සමුගෙන පසුගිය කාල පරිච්ඡේදය තුළ විවේක සුවයෙන් පසුවිය. එතුමාගේ බිරිය ටික කලකට ඉහත දී අභාවප්‍රාප්ත වූවාය.
එතුමාගේ අභාවය පිළිබඳ ශෝක වන්නවුන් අතර දියණියන් දෙදෙනා හා පුතුන් දෙදෙනා ද වෙති.
හිටපු අමාත්‍ය එච්.බී. සේමසිංහ මහතා රත්නායක මහතාගේ බෑණනුවන් කෙනෙකි.
ආරෝහ පරිණාහ දේහයකින් සමන්විත වුවද උදාර ගුණ සම්පන්න රජරට පුත්‍රයකු වන කේ.බී. රත්නායක මහතාගේ අභාවය රජරටට පමණක් නොව දේශයටම මහත් පාඩුවකි.
කේ.බී. රත්නායක මහතාගේ අවසන් කටයුතු හෙට (3) පස්වරු 2 ට අනුරාධපුර මහජන ක්‍රීඩාංගණයේදී රාජ්‍ය අනුග්‍රහය ඇතිව පැවැත්වෙයි.
පාලිත ධර්මරත්න
</post>
<post>
මෙන්න අසන් සකි
පිදුරුවැල්ල
පිදුරුවැල්ල යන ග්‍රාම නාමය නිර්මාණය වීමට පාදක වී ඇති ජනප්‍රවාදය දෙස බලන කල, මෙම ගමට අවුරුදු හත් අට සියයක ඉතිහාසයක් ඇති බව පෙනේ. එය දඹදෙණි රජ සමය තෙක් ඈතට විහිදී යන්නකි.
දඹදෙණි රජ සමයේ වැරදිකරුවන් රඳවා තැබීමට හිර ගෙදර ලෙස භාවිත කොට ඇත්තේ මාපාගෙදර ගලය. තුන් පැත්තක් සෘජු බෑවුම් සහිතව පිහිටි මාපා ගෙදර ගලට පිවිසිය හැක්කේ එක් පැත්තකින් පමණි. එම පැත්තට මුරකාවල් යොදා සිරකරුවන් රඳවා සිටි බව ජනප්‍රවාදයේ සඳහන් වෙයි.
මෙම කාලයේ දී එක්තරා ගල් වඩුවෙක්, රාජ දඬුවමකට යටත් විය. රාජ පුරුෂයෝ රජ අණ පරිදි වැරදිකරු 'මාපා ගෙදර ගලට ගෙන ගොස් දැමූහ.
බිරියට පමණක් ඔහු මුණ ගැසීමටත්, කෑමට යමක් ගෙන ගොස් දීමටත් අවසර ලැබිණි. එයින් උපරිම ප්‍රයෝජනය ගත යුතු යැයි කල්පනා කළ ගල් වඩුවා, ගල්කටුවක් සහ මිටියක් බත් මුලකට තබා බැඳ ගෙනැවිත් දෙන මෙන් බිරිය ගෙන් ඉල්ලා සිටියේ ය. එසේ කොට ගල පාමුලට හැකි තරම් පිදුරු ගෙනැවිත් දමන මෙන් පැවසී ය.
බිරිය වහා ක්‍රියාත්මක වූවාය. ගල් වඩුවා ඉහළ සිට පහළට ගල් පඩි කොටන්නට පටන් ගත්තේ ය.
ගල් පර්වතයේ සෘජු බෑවුමේ හරි අඩකටත් වඩා ගල් පඩි කෙටූ ගල් වඩුවා පිදුරු ගොඩට පැන බිරියත් සමග පලා ගියේ ය.
එතැන් සිට මාපා ගෙදර ගල වඩුවා කෙටූ ගල නමින් ප්‍රචලිත විය.
අඩක් ගල් පඩි කොටන ලද මාපාගෙදර ගල නොහොත් වඩුවා කෙටූ ගල දඹදෙණි නගරයට පිවිසි කල් හි නැරැඹිය හැකිය. වඩුවාට බේරී බලා යෑමට බිරිය පිදුරු ගෙන ආ පෙදෙස "පිදුරුවැල්ල" නමින් ප්‍රසිද්ධියට පත් විය. කඩ පොළක් කේන්ද්‍රකොට විහිද පවත්නා, පිදුරුවැල්ල මීගමුව කුරුණෑගල මාර්ගයේ උහුමීයට නුදුරෙන් පිහිටා ඇත.
රිල්ලොලුවේ රුවන් අත්තනායක
</post>
<post>
යාතිකාව
"මහ සම්මුති ඇත්තන්ට කටින රාග රෝග, කෝඩුකාර මන්තිරි මුණුබුරු - මිණිබිරියන්ට සේන්දු නොවේවා!"
අලුත් අවුරුද්දේ හාහාපුරා කියලා අලුත් ම අලුත් කාරිණාකාරිණ පොදි බැඳගෙන අලුත් වෙච්චි "මහ සම්මුතියට" චීවරේ මෙහෙවරේ ඔප්පු කොරන්ඩ වැඩම කොරපු අපේ හාමුදුරුවන් වහන්සේලාටත්, මේ සම්මුතියේම "ඇටුවම්" බැහැපු මහ ඇත්තන්ටත්, කෝඩුකාර අපේ "ගොබිලන්ටත්" හරිහමන් විදියට, රට රාජ්ජෙට යමක්කමක් කොරන්ඩ ඇහැකි වේවා කියලා මං නමෝවිත්තියෙන් ම ආවඩනවා ඕං. ඒවාගෙම මෙදා මනාප පොරේ, "මාර පොරයක්" කොර ගන්නැතුව 'සාරසුබාවට' කටයුතු කොරපු තමුන්නැහැලාට මගෙ හඳුන්පොතේ මෝදුවෙච්චි 'ගරුසංගිරාව' මං මුලින් ම පුද කොරඤ්ඤං කොයි.
දැන් ඉතින් තියෙන්නේ තමුන්නැහැලා ගේ "කියුම්" ඔල හැටියට කෙරුම් පෙන්නන එක නෙවැ. ඒ හින්දා පහුගිය දොහේ දොඩාපු දේවල්, "මතක බැරිවෙනවනං" පොතක හරි කුරුටු ගාගන ගොහිං මහ සම්මුතියේ ඈඳී ගත්තොත් තමයි කදිම. මහ සම්මුතියට ගාටන අල්ල පනල්ලේ අපේ කෝඩුකාර මන්තිරි ගොබිලන්ටත් - ගොබිලියන්ටත් කාරිණාවක් දෙකක් කියන්ඩ තියෙනවා මට. ඒවා සිහිබුද්දේ "පදියං" කොරනගන ඔය පයිණ්ඩේ හරිහමන් විදියට කොරන්ඩ මුල පුරන එක නෙමෙද හොඳ? එහෙනං ඔය ඇත්තන්ගෙ කන් හොරොව් මෙහාට දිගිලිකෙරුවනං.
මේ කෝඩුකාර තමුන්නැහැලා "තොටිලි වැටෙන් පැනපු" ගමන් නෙවැ මහ සම්මුතියේ ඈඳී ගත්තෙ. කොහොම කොහොම හරි, මෙතුවක් කල් රටරාජ්ජේ "පාලන තවලම" දනිපනි ගගා හරි ඇදපු ඈයෝ "පිනට ලිහන්ඩ" කලියෙන් කලියෙන් මයෙ මේ නාඹු - නෑඹි, මුණුබුරු - මිණිබිරියො ටික ඒකට කරගහපු එක ගැන නං මං බොහෝ ම තංතෝස වෙනවා. හැබැයි ඔය වයසේ "දහංගලේට" මේ තවලම "බැඳි දක්කන්නැතුව", 'මෝලංගිරිකං' ටිකක් "තලා ඔබාගන" (යටපත් කරගන) අපේ මහා සංඝරත්නේ අනුසාසනා වලටත්, දැනුම් තේරුම් ඇති පඩි ඇත්තන් ගේ පලපොරෝණ මඟ පෙන්වීම මඟ පෙන්වීම් ඔලටත්, මහ සම්මුතියේ චාරිත්තර - වාරිත්තර ඔලටත් "බොටුව බිඳලා", මැදහත් කොමින් තමුන්ඩ "පංගනාතු" වෙලා තියෙන (තමාට පැවරී ඇති) රාජකාරිය හරිහමන් විදියට කොරන්ඩ උත්තනච්චි වෙන්ඩ කියලයි මං මේ පිළපිට ඈඳීගන මුලින් ම කියන්නෙ.
ඒ වාගේ ම, අපේ හීන් සන්දියේ නං අඬාපු තරමට අපේ අම්මලාට කිරිඑරුණා නෙ. ඒත් මේ සන්දියේ පණපරාද වෙනකං ඇඬුවත් කිරි එරෙන්නේ මුදලාලිලා ගේ දෙතනේ මිසක්කා අම්මලාට නෙවෙයි නෙවැ. ඒ හින්දා ලැබිච්චි පයිණ්ඩෙන් තංතෝස වෙනවා හැර, වෙනත් පයිණ්ඩ ඔලට කෑමොර දෙන එක මේ ජාමේ හැටියට නාකයි නේද? තමුන්ට "පංගනාතු" වෙච්චි පයිණ්ඩඔල කටයුතු හරිහමන් විදියට කොරන කොට, අනික් පයිණ්ඩ ඉබේට ම සේන්දු වෙයි ඕං. ඒ හින්දා කොයි දේටත් ටිකක් "ඉහිළුම් බිහිළුම්" ඇතුව ඉස්ගෙඩියේ ළොඳ ඩිංග කුලප්පු කොර ගන්නැතුව, තමුන් ගේ කාරිය කොරන්ඩ කියලා මං මේ කෝඩුකාර මයෙ මන්තිරි මුණුබුරු මිණිබිරියන් ගේ ඉස අත ගාලා යාප්පු වෙනවා දැන්.
ඒ අතරතුරේ හඳුන්පොතේ කොටාගන්ඩ ඕනෑ කාරිණාවක් ද තියෙනවා. කීවාම මොකෑ අපේ වටපිටාවේ තියෙන මහ කැලෑව හරිම ලස්සනයි නෙවැ. ඒකේ බොහෝ ම ලකේට මල් පිපිලා පුසුඹ ඉතිරුණාට ඒ මහ කැලෑව ම ගඳ ගස්සන උරුලෑවෝ ලගිනවා නෙවැ. නපුරු සතා සරුපයා විතරක් නෙවෙයි, නරියා, කබරයා වාගේ සත්තුත් ඉන්නේ ඔය කැලෑවේමයි ඇයි කිඹුල්ලු? තපස් රකින කොක්කු? හීන් මාළු ගිලින මහ මාළුවෝ? ඒ කැලෑවේ ම ඇති දිය කඩිතිවල නෙවැ ඉන්නෙ. ඒවාගෙම එක ම ගහේ අතු දෙකක් එකට ගැටිලා මුළු කැලෑව ම ගිනි ගන්නවා ඕං ඔය කොයි දේ සිද්දඋනත් ඒ කැලෑවෙන් ඉගෙන ගන්නට තියෙන දේවල් ගණං පදන් නැමයි. හරියට අපේ වටපිටාවේ මහ හිමේ මහා පොත් ගුලක් කියලත් වාගෙයි නෙවැ. ඉතින් විඩේකට මට හිතෙනවා අපේ මහාසම්මුතියත්, අර මහ කැලෑව වාගෙයි කියලා. ඒ හින්දා අපේ මේ කෝඩුකාර මන්තිරි ඇත්තෝ - ඇත්තියෝ ඒ ටිකත් සිහිබුද්දේ තියාගන මහ සම්මුති හිමේ ගාටන එක හොඳා මයෙ හිතේ. ඉතින් අලුත් පයිණ්ඩ ඔලට උර දීපු අපේ මහ සම්මුතියේ කෝඩුකාර ඇත්තන්ට අය්යනා මුත්තගෙ පිහිටෙන් මින් මත්තට අදීරණ රෝග දොළදුක් ගාය බඩජාරි රෝග "කුළුකං" අමනකං වාගේ ම ගිරහ ඉගිලුම්, ගිරහමාරුවීම් යක්ෂාවුල්, භීෂණ, දූෂණ ඇතුළු මහ සම්මුති ඇත්තන්ට කටින් සියලු ම රාගරෝග සේන්දු නොවේවා! කියලයි මං මේ බුලත් මඩේ දීලා තුංමං සලේ යාතිකා වෙන්නේ. අපේ මහ සම්මුතියේ හැමට ම දෙය්යනා - අය්යනා පිහිටයි.
- කීරාල කෝරාළ
</post>
<post>
සංසාර සාගරේ
මුදල් ඉල්ලා බැරි තැන මාමණ්ඩියගෙන් ලේලියට පිහි පහර
විජිත මැද පෙරදිග රැකියාවට ගියේ දහසකුත් බලාපොරොත්තු සිත් තුළ රඳවාගෙනය. ජීවිතයේ අනේක දුක් කරදර තුළින් සතුටක් ලබාගන්නට උත්සාහ දැරූ විජිතට නිම්මි හමුවූයේ කිසිවකුත් නොසිතු ලෙසය. දෛවයේ සරදම් මැද අතිනත ගත් ඔවුහු කාත් කව්රුත් නොදන්නා සැතපුම් දහස් ගණනක් ඈතින් පිහිටි වැලිකතරේ රටක යුගදිවි ඇරැඹූහ.
මීට වසර දෙක තුනකට පෙර විජිත යළි ගම්රට බලා පැමිණියේ දුක් මහන්සියෙන් උපයාගත් මුදලින් කුමක් හෝ ඵලක් ඇති දෙයක් කිරීමේ බලාපොරොත්තුවෙනි. විජිතගේ පැමිණීමෙන් තවත් වසරකට පසු නිම්මි ද මෙරටට පැමිණියාය. ඔවුන්ගේ ජීවිතයේ තවත් පියවරක් ඇරැඹුණේ එලෙසිනි. දෙදෙනාම කතාබස් කළේ අනාගතය පිළිබඳවය. ඔවුන්ගේ කැදැල්ලට ඒ වනවිටත් එක්කාසු වී සිටි පුංචි කිරිල්ලිය දෙදෙනාගේම ජීවිතවලට එක් කළේ කිව නොහැකි එළියකි.
මැදපෙරදිග රැකියාවෙන් දෙදෙනාම හරි හම්බ කරගත් මුදල් යොදා තමන්ට කියා ත්‍රිරෝද රියක් මිලයට ගත්තේ දවසකට කීයක් හෝ උපයාගත හැකි නිසාය.
උදේ අට නමය වෙද්දී නිවෙසින් පිටව යන විජිත යළි එන්නේ හතරවටින් අඳුර වැටෙද්දීය. ඒ වනතුරු නිවසේ සිටින්නේ නිම්මිත්, චූටි දියණියත් පමණි. මේ දෙදෙනාගේ තනියට තවත් කෙනෙක් ඒ නිවසේ නතර වී සිටියේය. ඒ විජිතගේ පියාය. ඔහු හැත්තෑ හැවිරිදිය. විජිතගේ මව මැදපෙරදිග රැකියාවක් කළාය. වසර හතරකට සැරයක් මෙරටට පැමිණෙන ඇය දරුවන්ගේ දුකසැප බලා යළි රැකියාවට යන්නීය.
වයස්ගත වුවද විජිතගේ පියා ගති සිතින් එතරම් දුර්වල තත්ත්වයක නොවීය. කලක් බුලත් වෙළෙඳාමේ යෙදුණු ඔහු ඉන්පසුව කළ කිසිදු රැකියාවක් එතරම් සාර්ථක නොවීය. විජිතගේ නිවසේ නතර වූ ඔහු පුතාගෙන් යැපෙමින් එම නිවසේම නතරව සිටියේය.
පියාගේ සමහර ගතිපැවතුම් ගැන විජිතත්, බිරියත් එතරම් සතුටු නොවුවද ඔවුහු සිය යුතුකම් අඩුපාඩුවක් නැතිව ඉටු කළහ. ගෙදර ද කිසිදු ප්‍රශ්නයක් ඇති නොවීය. සිය පුතා ත්‍රීවිලරය රැගෙන නිවසින් පිටව ගිය පසු ලේලියත්, චූටි මිණිබිරියත් සමග නිවසේ තනිවන ඔහු ඒ දෙදෙනාගේ ආරක්ෂකයා ද වෙයි.
ඒ ඉකුත් සතියේ මුල් දිනයකි. රුධිරය වැගිරෙන අතක් ද අල්ලාගෙන විජිතගේ පියා පොලිසියට පැමිණියේ සිදුවූ අකරතැබ්බයක් ගැන දැනුම් දීමටය.
"සර්... මම මගේ...."
අපරාධ විමර්ශන අංශය බාර ස්ථනාධිපති පොලිස් පරීක්ෂක මහින්දසිරි සිද්ධිය පිළිබඳව කරුණු සැකෙවින් විමසන්නට විය.
"එහෙනම්... ඒ කෙල්ල මැරිල ද දන්නේ නැහැ... තමුසෙත් යනවා ඉස්පිරිතාලේට..." තුවාල අත දුටු පොලිස් පරික්ෂකවරයාගේ විධානය මත ඔහු ද රෝහලට ඇතුළත් විය. මේ වන විට වේලාව සවස පහට ආසන්න වී තිබුණේය. සුපුරුදු පරිදි රැකියාව නිම වී නිවෙසට පැමිණෙමින් සිටි විජිතට අතරමඟදීම සිදුවූ දේ දැනගන්නට ලැබිණි.
"නිම්මිට පිහියෙන් ඇනලා.... ඉස්පිරිතාලේට ගෙනියලා..."
හිස ගිනි ගත්තෙකු සේ ත්‍රීවිලරය ද පදවාගෙන නිවෙසට පැමිණි විජිත සිය නිවෙස වට කරගෙන සිටි පිරිස ඈතදීම දැක තවත් අපහසුතාවයට පත්විය. ඒ අතර පොලිස් නිලධාරීන් ද වීම විජිතගේ සිතට ගෙනාවේ දැඩි සැකයකි. විජිතගේ යටි සිතේ ඇඳී තිබු චිත්‍රය බොඳවී යන්නට විය. ඔහුගේ දෙනෙතින් ගැලූ කඳුළු කැට ගලා ගියේය.
"කෝ මගේ කෙල්ල..." දියණිය තාත්තා වෙතට පැමිණියාය.
"මොකද පුතේ වුණේ...." ඇය දන්නා දේ ඉකි ගසමින් විජිතට පැවසුවාය. රෝහලට ඇතුළත් කළ නිම්මි ඒ වනවිටත් රෝහල් ඇඳ මතම අවසන් හුස්ම හෙළා සිටියාය. ඇගේ පෙනහළු හරහා වැදුණු තියුණු පිහි පහර සිරුර තුළටම කිඳා බැස තිබුණි.
"හත්පොළකට පිහිපහරවල් වැදිලා..."
පොලිස් පරික්ෂණ ආරම්භ විය. පොලිසිය විජිතගෙන් ප්‍රකාශයක් සටහන් කරගත්තේය. සිද්ධිය වන අවස්ථාවේ නිවසේ සිටි දියණියගෙන්ද කට උත්තරයක් ගැනීමට පොලිසියට හැකිවිය. ඇය සිද්ධිය පැහැදිලිවම දැකීම පොලිස් පරීක්ෂණවලට මහඟු ආධාරයක් විය.
පොලිසිය ඒ වනවිටත් තුවාල ලබා ප්‍රතිකාර ලබමින් සිටි විජිතගේ පියා සැකපිට අත්අඩංගුවට ගත්තේ නිම්මිගේ මරණය සම්බන්ධව කරුණු කාරණා තේරුම් කර දෙමින්ය.
පොලිසිය ඔහුගෙන් ද දීර්ඝ ලෙස ප්‍රශ්න කළේය.
"මට සල්ලි ඕනෑ වුණාම මම පුතාගෙන් තමයි සර්... සල්ලි ඉල්ලගන්නේ... එදාත් ඒකමයි වුණේ සර්... එදා මම දවල්ට කාලා නිදාගත්තා... හවස පහට කිට්ටු වෙද්දී අවදි වුණා... මගේ අතේ සල්ලි කීයක්වත් තිබුණේ නැහැ සර්..." පොලිස් පරික්ෂකවරයා ඔහුගේ කතාවට සවන් දෙන්නට විය. නිලධාරියෙක් එම ප්‍රකාශය සටහන් කරගත්තේය.
අතමිට මුදල් නැතිවීම නිසා මුදල් ඉල්ලා ගැනීම විජිතගේ පියාගේ අවශ්‍යතාව විය. ඒ වනවිටත් නිම්මි සිටියේ දියට දැමු රෙදි සෝදමිනි.
"දුවේ.. මට රුපියල් පනහක් දෙන්න..." විජිතගේ පියා රෙදි සෝදමින් සිටි නිම්මිට කීවේය. මින් නිම්මිගේ සිතට ඇතිවූයේ කෝපයකි. ඊට හේතුවක් විය. සිය මාමණ්ඩිය මෙලෙස ලබාගන්නා මුදල් තවත් කිසිවකුට දෙන බවට සැකයක් ඇය තුළ විය.
"මං ගාව සල්ලි නැහැ..." නිම්මි කීවේ තරහිනි.
"මම පුතා ආවම ඉල්ලලා දෙන්නම්...."
"උඹේ පුතා වුණාට ඒ මගෙ මිනිහනේ...." දෙදෙනා අතර කතාව ක්‍රමයෙන් දිග්ගැසෙන්නට විය. මේ සියල්ලම ඊට යාර දෙතුන් සියයක් ඈතින් සිටි නිම්මිගේ දියණිය හොඳින් බලා සිටියාය.
"අම්මේ... ඕක නවත්තන්න... අනේ සීයේ... රණ්ඩු කරන්න එපා..." දියණියගේ කීම දෙදෙනාම ගණන් ගත් අයුරක් නොපෙනිණ.
"උඹට සල්ලි දෙන්න මා ගාව නැහැ... උඹට ඕන විදියකින් සල්ලි ගණින්..." මින් මාමණ්ඩියගේ යටි සිතේ ඇතිවූයේ කෝපයකි. "වැඩිය කෑගහන්න එපා අනිනවා තොට පිහියෙන්..." මාමණ්ඩියගේ කතාවෙන් ඇය තව තවත් කිපුණාය. රෙදි සේදීම අතරමඟ නතර කළ ඇය ද එකට එක කියන්නට පටන් ගත්තාය.
"හා.... ඇනපන් බලන්න..." ප්‍රශ්නය කෙසේවත් සමථයකට පත් නොවුණි. ලේලියගේ කතාබහ ඉදිරියේ නොනැමුණු ඔහුගේ අතට අසුවූයේ කුස්සියේ තිබු පුංචි පිහි තුඩය. ඇසිපිය ගසන සැණින් එය අතට ගත් ඔහු රුදුරු ලෙස සිය ලේලිය වෙත කඩා පැන්නේය.
"අනේ අම්මේ..."
දියණියගේ කෑ ගැසීමෙන් ඒ අවට පිරිස වහා එතනට එක්රොක් වූහ. ඒ වනවිටත් උල්පිහිතුඩ හය හත් වතාවක් නිම්මිගේ සිරුර පසාරු කරගෙන ගොස් හමාරය. හීන් කෙඳිරියක් නඟමින් බිම වැටී සිටි නිම්මි ඔසවාගත් අසල්වැසියෝ ඇය රෝහලට ගෙනයෑමට උත්සුක වූහ.
කෝපයෙන් වේව්ලමින් සිටි විජිතගේ පියාගේ අත ද කැපී ලේ ගලමින් තිබුණි. ඔහුට සිදුවූ දේ මෙනෙහි වෙද්දී තව තප්පර ගණනාවක් ගත වී හමාරය.
"අනේ ඉඳපල්ලා... මාත්... එනවා..." නිම්මි රෝහලට ගෙනයෑමට කව්රුත් උත්සුක වෙද්දී ඔහුද ඒ ගමනට එක්වෙන්නට වෙර දැරීය. නිම්මිගේ දියණිය අම්මාට සිදුවූ දෙයින් බියට පත්ව සිටියාය. ඇය ඉකිගසමින් හඬා වැළපෙන්නට වූවාය.
"මම දුව මරන්න කියලා මෙහෙම කළේ නැහැ සර්... අපි දෙන්නගේ කතාව දුරදිග ගියා... මට මොනව වුණා ද කියලා හරියට මතක නැහැ සර්..."
තවදුරටත් කරුණු සෙවීමේදී සැකකාර මාමණ්ඩිය ලබාගන්නා මුදල් ඒ අසල පදිංචි කෙනකුගේ නිවෙසකට ගෙන ගොස් දෙන බවට තොරතුරු ලැබුණු බව පොලිස් පරීක්ෂක මහින්දසිරි කීය.
"මගේ තාත්තට මගේ බිරිය සමග කිසිම අමනාපයක් තිබුණේ නැහැ.... මේ සිදුවීමත් කොහොම වුණාද කියලා මට ම හිතාගන්න අමාරුයි..."
මියගිය බිරියට වූ විපතින් දියණිය ද සමඟ තනිවූ විජිත පොලිසියට ප්‍රකාශ කරද්දී පියාගේ දෑතට යකඩ මාංචු වැටී අධිකරණයට ඉදිරිපත් කෙරිණි.
ග්‍රෑන්ඩ්පාස් පොලිස් ස්ථනාධිපති දන්තිල ජයසිංහ මහතාගේ අධීක්ෂණය මත අපරාධ විමර්ශන අංශය බාර පොලිස් පරීක්ෂක අනුරාධ මහින්දසිරි මහතා ප්‍රමුඛ නිලධාරීහූ මේ පිළිබඳ වැඩිදුර පරික්ෂණ පැවැත්වූහ.
සිද්ධිය සම්බන්ධයෙන් පොලිසිය ලබාගත් ප්‍රකාශ හා පරීක්ෂණ ඇසුරෙන් ලිපිය සකස් විය. ලිපියේ සඳහන් නම් ගම් සියල්ලම මනඃකල්පිතය.
- කීර්ති මෙන්ඩිස්
පොලිස් පරික්ෂක - අනුරාධ මහින්දසිරි
</post>
<post>
උසාවියෙන්
ඉකුත් මහ මැතිවරණයේ දී ඡන්දය ප්‍රකාශ කිරීමට ඉඩ ලබා නොදීම නිසා සිය මූලික අයිතිවාසිකම් කඩ වී ඇති බවට දක්වමින් ශ්‍රේෂ්ඨාධිකරණය හමුවේ අඹගමුව ප්‍රාදේශීය සභාවේ එක්සත් ජාතික පක්ෂ මන්ත්‍රීවරයෙකු පෙත්සමක් ඉකුත් 3 වැනි සඳුදා ගොනු කළේය.
මෙම පෙත්සම ගොනුකර තිබුණේ අඹගමුව ප්‍රාදේශීය සභා මන්ත්‍රී ඩබ්ලිව්. එම්. විමලසූරිය මහතා විසිනි.
එම පෙත්සමෙන් කළුගල මහා විද්‍යාල ඡන්ද මධ්‍යස්ථානයේ ඡන්ද ස්ථානාධිපතිවරයා ඇතුළු පාර්ශ්වකරුවන් 6 දෙනකු වග උත්තරකරුවන් ලෙස නම් කර තිබේ.
මැතිවරණය දා ඡන්දය ප්‍රකාශ කිරීමට ගිය අවස්ථාවේ දී තැපැල් ඡන්ද දායකයකු වශයෙන් තමාගේ නම ඡන්ද ලැයිස්තුවේ ඇතුළත් කර ඇති බවට දක්වමින් ඡන්ද පත්‍රිකාවක් නිකුත් කිරීම නිලධාරින් ප්‍රතික්ෂේප කළ බව මෙම පෙත්සමෙන් දක්වා ඇත.
රජයේ සේවකයකු නොවන නිසා තමා තැපැල් ඡන්දදායකයෙකු ලෙස නොසලකන බව පෙත්සම්කරු දක්වා සිටියත් එම කරුණු ඡන්ද නිලධාරින් සැලකිල්ලට නොගත් බවත්, මේ නිසා ඡන්දය ප්‍රකාශ කිරීමට තමාට තිබූ අයිතිය පැහැර ගැනීම මූලික අයිතිවාසිකම් උල්ලංඝණය කිරීමක් බව පෙත්සම්කරු සිය පෙත්සමෙන් දක්වා තිබුණි.
සිය මූලික අයිතිවාසිකම් කඩවීම වෙනුවෙන් රුපියල් ලක්ෂයක මුදලක් වන්දි වශයෙන් ලබා දෙන ලෙස මෙම පෙත්සම්කරු අධිකරණයෙන් ඉල්ලා ඇත.
මේ අතර ඉකුත් මහ මැතිවරණයේදී ඊ. පී. ඩී. පී. සංවිධානය යටතේ ත්‍රිකුණාමලය දිස්ත්‍රික්කයට තරග කර පරාජයට පත් වූ අපේක්ෂක ආචාර්ය කේ. විග්නේෂ්වරන් මහතා අභියාචනාධිකරණයේ දී ගොනු කර තිබූ ඡන්ද පෙත්සමට අතිරේකව මූලික අයිතිවාසිකම් පෙත්සමක් ශ්‍රේෂ්ඨාධිකරණය හමුවේ ගොනු කර තිබේ.
දෙමළ ජාතික සන්ධානයේ පාර්ලිමේන්තු මන්ත්‍රී (ඉලංගෙයි තමිල් අරසු කච්චි) ආර්. සම්බන්ධන් හා ටී. රත්නසිංහම් යන මහත්වරුන් ඇතුළු පිරිසක් මෙම පෙත්සමෙන් වගඋත්තරකරුවන් ලෙස නම් කර තිබේ.
ඊ. පී. ඩී. පී. පක්ෂයේ ඡන්ද අපේක්ෂකයන්ට සිය මැතිවරණ ප්‍රචාරක කටයුතු කරගෙන යාමට එල්. ටී. ටී. ඊ. සංවිධානයෙන් එල්ල වූ විවිධාකාර බාධා මැඩ පැවැත්වීමට පොලිසිය හා ආරක්ෂක අංශ පියවර නොගැනීම හේතුවෙන් සිය මූලික අයිතීන් කඩවී ඇතැයි මෙම පෙත්සම්කරු සිය පෙත්සමෙන් දක්වා ඇත.
ශ්‍රී ලංකා නීතිඥ සංගමයේ නීති ආධාර පදනමේ සහ මානව හිමිකම් කේන්ද්‍රයේ නව සභාපතිවරයා වශයෙන් නීතිඥ හේමන්ත වර්ණකුලසූරිය මහතා පත් කරනු ලැබ සිටී.
නීති ආධාර පදනම, මානව හිමිකම් කේන්ද්‍රය හා නීති ආධාර කොමිෂන් කාර්යාලය දුගී පුරවැසියන්ට නීති ආධාර සැපයීමේ කටයුතු වඩාත් විධිමත් අයුරින් පවත්වාගෙන යාමට ක්‍රියා කරන බව නීතිඥ හේමන්ත වර්ණකුලසූරිය මහතා පැවසීය.
ටී. එන්. එල්. ගුවන් විදුලි සේවයට ලබා දී තිබූ තරංග මාලා තුනක් අවලංගු කිරීමට විදුලි සංදේශ නියාමන කොමිසම ගෙන තිබූ පියවර අභියෝගයට ලක් කරමින් ඉදිරිපත් කර තිබූ පෙත්සමක් අභියාචනාධිකරණය හමුවේ දී ඉකුත් සතියේ දී සලකා බැලුණි.
ඒ අනුව අභියාචනාධිකරණය පෙත්සමේ වගඋත්තරකාර විදුලි සංදේශ නියාමන කොමිෂන් සභාවට අතුරු නියෝගයක් පැනවූයේ නියෝග කර තිබූ අදාළ තරංග මාලා පිටස්තර පාර්ශ්වයකට ලබාදීමෙන් වැළකී සිටින ලෙසය.
ශ්‍රී ලංකා ක්‍රිකට් ආයතනයේ හිටපු සභාපති තිලංග සුමතිපාල මහතාට රජයේ නිවාඩු දිනයක් වූ ඉකුත් වසරේ දෙසැම්බර් 8 වැනි පොහෝ දා නඩුව කැඳවා චෝදනාවලින් නිදහස් කිරීමට ගත් ක්‍රියාදාමයේ දී සුමතිපාල මහතා වෙනුවෙන් පෙනී සිටි ජනාධිපති නීතිඥ රියෙන්සි අර්සකුලරත්න හා ජනාධිපති නීතිඥ ආනන්ද විජේසේකර යන මහත්වරුන්ගෙන් කරුණු විමසීමට ශ්‍රේෂ්ඨාධිකරණය තීරණය කර තිබේ.
ඒ අනුව අදාළ සිද්ධිය පිළිබඳව සිය නිරීක්ෂණ ඉදිරිපත් කරන ලෙස නියෝග කරමින් එම නීතිඥවරුන්ට ලිපි යැවීමට ශ්‍රේෂ්ඨාධිකරණය පියවර ගෙන ඇති බව වාර්තා වේ.
මෙම සිද්ධිය සම්බන්ධයෙන් අග විනිසුරු සරත් එන්. සිල්වා මහතා ගේ උපදෙස් අනුව මූලික විමර්ශන කටයුතු සිදු කළ ශ්‍රේෂ්ඨාධිකරණ විනිසුරු ටී. බී. වීරසූරිය මහතා සිය නිර්දේශ අග විනිසුරුවරයාට යොමු කර ඇත.
අධිකරණ හා අධිකරණ ප්‍රතිසංස්කරණ අමාත්‍යාංශයට ලේකම්වරයෙකු පත් කිරීම ප්‍රමාද වීමෙන් පැවැති නොසන්සුන්තාව ඉකුත් සතිය තුළ දී නිමාවක් දුටුවේ එම ලේකම් ධූරයට නීතිපති දෙපාර්තමේන්තුවේ නියෝජ්‍ය සොලිසිටර් ජෙනරාල් සුහද ගම්ලත් මහතා ඉකුත් 30 වැනි සිකුරාදා ජනාධිපතිනිය විසින් පත් කරනු ලැබීමත් සමගය.
සිංහල - දෙමළ ජන කොටස් අතර සහජීවනය ඇති කිරීමේ අරමුණින් කොළඹ නව නගර ශාලාවේ 2003 - 10 - 29 වැනිදා පැවැති සංස්කෘතික සංදර්ශනයට සිහළ උරුමය පක්ෂයේ පිරිසක් කළ පහරදීමේ සිද්ධිය සම්බන්ධයෙන් ගත යුතු ඉදිරි ක්‍රියා මාර්ග පිළිබඳව නීතිපතිවරයාගෙන් උපදෙස් ලබා ගැනීමට අපේක්ෂා කරන බව කුරුඳුවත්ත පොලිසිය පසුගිය සතියේ දී කොළඹ ප්‍රධාන මහේස්ත්‍රාත් අධිකරණයට දන්වා සිටියේය.
යාපනය දිස්ත්‍රික්කයේ මැතිවරණ ප්‍රචාරක කටයුතු කිරීමට සිය පක්ෂයට එල්. ටී. ටී. ඊ. සංවිධානය බාධා කිරීම වැළැක්වීමට පියවර නොගත් බවට පොලිසියට හා ආරක්ෂක හමුදාවට චෝදනා කරමින් මූලික අයිතිවාසිකම් පෙත්සමක් ශ්‍රේෂ්ඨාධිකරණය හමුවේ ගොනු කර තිබේ.
මෙම පෙත්සම ගොනු කළේ චුන්නාකම් ප්‍රදේශයේ ඊ. පී. ඩී. පී. අපේක්ෂක ටී. සිවකුමාරන් මහතා ය.
මේ අතර එක්සත් ජාතික පක්ෂයේ බදුල්ල දිස්ත්‍රික්කයේ මනාව ඡන්ද ප්‍රතිඵල යළි ගණන් කරන ලෙස ඉල්ලා තවත් මූලික අයිතිවාසිකම් පෙත්සමක් එ. ජා. ප. පරාජිත අපේක්ෂක කේ. වේලායුදම් මහතා ශ්‍රේෂ්ඨාධිකරණය හමුවේ ගොනු කළේ ද පසුගිය සතිය තුළ ය.
ශ්‍රේෂ්ඨාධිකරණයට අපහාසයක් සිදු කළ බවට චෝදනා ලැබ සිටින හිටපු අමාත්‍ය එස්. බී. දිසානායක මහතාට එරෙහි නඩුව පසුගිය 7 වැනි සිකුරාදා කැඳවීමට නියමිතව තිබුණි.
ශ්‍රී ලංකා රූපවාහිනි සංස්ථාව මහ මැතිවරණයේ දී විකාශනයට භාර ගත් ඡන්ද ප්‍රචාරක දැන්වීම් 5ක් අතුරින් දැන්වීම් 4ක් විකාශනය නොකිරීම නිසා සිය මූලික අයිතිවාසිකම් කඩවී ඇති බවට දක්වමින් පෙත්සමක් පසුගිය සතිය තුළදී ශ්‍රේෂ්ඨාධිකරණය හමුවේ ජාතික හෙළ උරුමය පක්ෂයේ තිලක් කරුණාරත්න මහතා ගොනු කළේය.
- තෝල්ක මුදලි
</post>
<post>
විනය නොරැකීමේ කොඩි විනය
1948 න් මෙපිට මෙතෙක් ගත වූ 'ප්‍රජාතන්ත්‍රවාදී' පක්ෂ දේශපාලන රාමුව තුළ ඡන්දදායකයන් ගෙන් අති බහුතරයක් එක්කෝ ස්වභාවයෙන් ම 'අන්ධ' ය. නැතහොත් අපේක්ෂක දේශපාලන පක්ෂ නොයෙකුත් මතවාද වපුරා ඔහු ගේ ස්වච්ඡන්දතාව මිලිණ කොට ඔහු 'අන්ධ' බවට පමුණුවයි.
ගෙවී ගිය අඩසිය වසකටත් අධික කාලය තුළ ඡන්දදායකයා ප්‍රධාන පක්ෂ දෙකට පමණක් අවනත වු මානසිකත්වයක පසු විය. ඔහුට ඉන් පිටත කිසිවක් සිතා ගත නො හැකි විය.
ලංකාවේ ඡන්දදායකයාට ආගමික මුහුණුවරක් ගත් මහ මැතිවරණයක් නුහුරු ය; නුපුරුදු ය. මෙහි දී බහුතරයක් ඡන්ද ප්‍රකාශ කළේ සුපුරුදු සාම්ප්‍රදායික රාමුවේ සිට ය. මෙහි දී හෙළ උරුමයට ඡන්දය දුන්නේ හෝ නුදුන්නේ හෝ බුදුන් වහන්සේ පැනවූ ධර්ම විනය නීති පිළිබඳ අවබෝධයකින් නො වේ. පවත්නා සම්ප්‍රදායයේ ම පිහිටා ය.
එබැවින් බෞද්ධයා ගේ ජයග්‍රහණය හෝ පරාජය නිර්ණය කිරීමට පසුගිය මැතිවරණය මිනුම් දණ්ඩක් කර ගැනීම සැබැවින් ම අමනොඥ බොළඳ ක්‍රියාවකි. මෙය බෞද්ධයා ලද ජයග්‍රහණයක් හෝ පරාජයක් නො වේ. ලංකාවේ මැතිවරණ ඉතිහාසයේ තවත්එක් අහඹු ප්‍රතිඵලයක් පමණි.
බෞද්ධයා ගේ ජය - පරාජය නිර්ණය කිරීමට වෙනත් ප්‍රත්‍යක්ෂ ක්‍රමයක් අවශ්‍ය ය. ඒ සඳහා ජනමත විචාරණයක් හෝ දීප ව්‍යාප්ත සමීක්ෂණයක් කළ යුතු ය. එහි දී භික්ෂූන් වහන්සේ මන්ත්‍රීවරයකු වීම සුදුසු ද? නුසුදුසු ද? යන්න පාදක කර ගත හැකි ය. මෙය බෞද්ධයා ගේ ජය පරාජය පැහැදිලි ව නිර්ණය කළ හැකි ප්‍රත්‍යක්ෂ ක්‍රමයකි.
මෙහි තවත් පැත්තක් තිබේ. 'හෙළ ජාතික උරුමය' ලැබූ ඡන්ද ප්‍රමාණය දෙස බැලිය යුත්තේ ආගමික දෘෂ්ටිකෝණයෙන් පමණක් ම නො වේ. වඩාත් නිවැරැදි වන්නේ සාම්ප්‍රදායික පක්ෂ දේශපාලනය පිළිබඳ දෘෂ්ටිකෝණය යි. ඒ අනුව එය සෑහෙන ජයග්‍රහණයක් ලබා ඇත.
මහාචාර්ය කපිල අභයවංශ මහතා සඳහන් කරන පරිදි මේ මැතිවරණය මගින් බෞද්ධයා ජයග්‍රහණය කොට බෞද්ධ විනය විරෝධයක් (හෙළ උරුමය) පරාජය වී ඇති බව අර්ථ ශූන්‍ය කියමනකි. මන් ද? මෙය බෞද්ධයා සිතා මතා කළ දෙයක් නොවන බැවිනි.
භික්ෂූන් වහන්සේ මන්ත්‍රීවරයකු වීම ධර්ම විනය පිළිබඳ ගැටලු සහගත බව සත්‍යයකි. එහෙත් මෙය ධර්ම විනය කැඩීමක් වන්නේ සැබැවින් ම මීට ප්‍රතිපක්ෂ සියලු භික්ෂූන් වහන්සේ බුදුන් වහන්සේ පැනවූ විනය ධර්ම සියයට සියයක් ම රකින්නේ නම් පමණකි.
බුදුරජාණන් වහන්සේ දේශනා කළ පරිදි ම බුද්ධ සාසනයේ ද පරිණාමය සිදුවෙමින් පවතී.
මණ්ඩාවල බී. එල්. පියසේන
කන්දකඩේ
</post>
<post>
වන්නිගම
සත්‍යපාල වන්නිගම විද්වතාණෝ මිනිස් අයිතිවාසිකම් වෙනුවෙන් ප්‍රායෝගික කාර්යභාරයක නියැලුණු, ජනතාව ගේ හැඬුමෙන්, දෙඩුමෙන්, සුසුමෙන් සසල වු ළපල්ලක් බඳු සියුමු හදැත්තෙක් වූ හ. කෘතහස්ත ලේඛකයකු, චින්තකයකු, ශාස්ත්‍රීය ලිපි ලේඛන සම්පාදකයකු වුව ද හෙතෙම පුස්තකාල ජීවිතයකට රිසි නො වී ය. මූලික මිනිස් අයිතිවාසිකම් වෙනුවෙන් සටන් කළ යුක්තිගරුක මිනිසකු ගේ සැබෑ ප්‍රතිරූපය වන්නිගම ගෙන් ප්‍රකට විය.
හම්බන්තොට දිස්ත්‍රික්කයේ දඹරැල්ල නම් ඈත පිටිසර ගම්මානයේ දී 1950 මාර්තු 25 වැනි දා උපත ලද වන්නිගම මහතා දඹරැල්ල මහා විද්‍යාලයයෙන් මූලික අධ්‍යාපනය ලැබී ය. 1969 දී පේරාදෙණි විශ්වවිද්‍යාලයයට ඇතුළු වූ හෙතෙම 1973 දී ගෞරව උපාධිධාරියෙක් විය. ගොවියකු වූ වන්නිගම මහතා ගේ පියාට සිය පුතු ගේ අධ්‍යාපන කටයුතු සඳහා වියහියදම් කිරීමට වැඩි වැඩියෙන් වෙහෙසී වැඩ කිරීමට සිදු විය. එහි ප්‍රතිඵල වශයෙන් 1974 දී ශාස්ත්‍රපති උපාධිය ලබා ගැනීමට සත්‍යපාල වන්නිගමට හැකි විය.
එහෙත් කාලයක් යන තුරු පවුලේ සාමාජිකයන් සමග හේන් ගොවිතැනෙහි නිරත ව දිවි ගෙවීමට ඔහුට සිදු විය. මෙකල ඔහු ගේ දින චරියාවේ අංගයක් වූයේ ගමේ දරු දැරියනට නොමිලයේ අධ්‍යාපනය ලබා දීම යි. සිය පියාණන් අංශභාග රෝගියකු ලෙස මිය යන තුරු ම ඔහුට නිසි ලෙස සත්කාර කිරීමට ඇවැසි ආර්ථික ශක්තිය වන්නිගමට නො වී ය.
1982 දී රුහුණු විශ්ව විද්‍යාලයයේ ආචාර්යවරයකු ලෙස පත්වීමක් ලැබුණු පසු ව වුව ද හෙතෙම සිය පන්ති යුතුකම් අමතක නො කෙළේ ය. සතුරන් විසින් සිය ජීවිතය පැහැර ගනු ලබන තුරු ම වඩා යහපත් හෙට දවසක් වෙනුවෙන් කටයුතු කිරීමට ඔහු නො පසුබට වී ය.
ශ්‍රී ලාංකීය භික්ෂූන් වහන්සේ විසින් පළ කරන ලද එක ම සඟරාව වූ 'විනිවිද' සමාජ හා සංස්කෘතික සංග්‍රහයේ 1988 ජුනි කලාපයෙන් උපුටා ගනු ලැබූ මේ ලිපිය පළ කැරෙනුයේ සත්‍යපාල වන්නිගම නමැති ඒ මානව හිතවාදියාට උපහාර වශයෙනි.
</post>
<post>
මිහින්තලේ ආලෝක පූජාව - 1
දෙවසරක් මුළුල්ලේ සංකර ගී හඬට දෙපා රිදෙනා තෙක් උඩ පැන නැටූ සුන'රුත් සමයක් නිමා කොට, රට තුළ නව බෞද්ධ ප්‍රබෝධයක පෙර නිමිති පහළ ව ඇත්තේ ය. ලක්ෂ සංඛ්‍යාත බැතිමත්හු පිරිසක් ඉතිහාසයේ පෙර කිසිදාකවත් සිදු නො වූ අයුරින් මෙවර අනුරාධපුර පුද බිම් වැඳ පුදා ගැනීමට පැමිණීම එබඳු සුබ පෙර නිමිත්තෙකැයි සඳහන් කරනු වටී.
අනුරපුර ජය සිරි මහ බෝධිය, රුවන්වැලි සෑය, ජේතවනාරාමය, සමාධි පිළිමය, ලංකාරාමය, ථූපාරාමය, ඉසුරුමුණිය, සඳකඩ පහන, අභයගිරිය, මිහින්තලය, තන්තිරිමලේ සහ තවත් අනෙක පුණ්‍ය භූමි සිසාරා සැදෑ දනන්ගේ සාධුකාර නාදය විසිර පැතිර යමින් තිබිණි.
බොහෝ දුක් දොම්නස් විඳිමින් පැමිණි බැතිමත්හු මේ පුදබිම්හි අකලංක පුණ්‍ය චේතනාවෙන් හා පස්වනක් ප්‍රීතියෙන් ද යුක්ත ව දාන, ශීල, භාවනාදියෙහි නියැලෙනු ද මන නයන සනහන දසුනක් විය. ආමිස පූජාවට වඩා ප්‍රතිපත්ති පූජාව උතුම් බව ඔවුහු හැඳින සිටියහ. වැඩිහිටියන් පමණක් නො ව තරුණ තරුණියන් ද ළමයින් ද මෙවර අටසිල් සමාදන් වී සිටිනු දක්නට ලැබිණි. තැනෙක සැතපුම් ගණන් දිගු පෝලිම් සහිත මහා බත් දන්සල් ය. කිරි කෝපි, තේ පැන්, සිසිල් පැන්, මල් හා ඔසු පැන් දන්සල් ය; තවතැනෙක ධර්ම දේශනා ය; ධර්ම කතිකා ය; භාවනා වැඩසටහන් ය;
ලේක්හවුස් ආයතනයේ 'දිනමිණ', 'බුදුසරණ' පුවත්පත් හා 'ජාතික ඉතිරිකිරීමේ බැංකුව' එක්ව සංවිධාන කළ සමස්ත ලංකා හා උතුරු මැද පළාත් පාසල් කථික හා රචනා තරඟවල ජයග්‍රාහකයනට ත්‍යාග හා සහතික පත්‍ර පිරිනැමීම ද මේ මහා පුණ්‍ය භූමියේ දී සිදු විය. පෝය දින සිල් සමාදන් වූ උවසුවනට උවැසියනට, පාසල් දරු දැරියන්ට සිල් රෙදි හා පාසල් පොත්පත් බෙදාදීම ද මෙහි දී දක්නට ලැබිණි.
නාරංපනාවේ නන්දරතන හිමියන් විසින් රචනා කැරුණු 'පන්දහසේ දී ලෝකය', 'පාළි භාෂාව ඉගෙනීමේ පහසු මඟ' 'බුදු හාමුදුරුවෝ හා දේවදත්ත හාමුදුරුවෝ' යන ග්‍රන්ථ එළිදැක්වීම ද මෙහි දී අප දුටු වෙසෙස් සිද්ධීන් ය.
බුද්ධාලම්බන ප්‍රීතිය වඩවන කවි බණ ද බැති ගී සංදර්ශන ද පොසොන් කූඩු සංදර්ශන ද පොසොන් තොරණ ද මෙවර බැතිසිත් ඇද බැඳ ගත් වෙසෙස් අංග ලෙස සඳහන් කළ හැකි ය. සුදු, කහ වර්ණ ධජ පතාකාදියෙන් පූජා භූමියට උදාරම් බවක් එක් විණි.
 'ලේක්හවුස් - මිහින්තලා ආලෝක පූජාව'
 42 වන වරටත් ලංකාවේ සීමාසහිත එක්සත් ප්‍රවෘත්ති පත්‍ර සමාගම, ලංකා විදුලිබල මණ්ඩලය, මිහින්තලා ආලෝක භාරය එක් ව මෙවර ද ජූනි 01, 02 සහ 03 යන තෙදින පුරා අති සාර්ථක ලෙසත්, මනා සංවිධානයකින් යුක්තවත් පැවැත්විණි.
මේ සඳහා සියලු මූල්‍යාධාර ද ශ්‍රමය ද ලබාදුන් ලේක්හවුස් වත්මන් සභාපති ජනදාස පීරිස් මහතා ප්‍රමුඛ නව කළමනාකාරිත්වයන්ට ද සේවක පිරිසට ද ලංකා විදුලිබල මණ්ඩලයේ සභාපති ආනන්ද කේ. ගුණසේකර මහතා ප්‍රධාන කාර්ය මණ්ඩලයට ද සිය කෘතඥතාව පළකරමින් රාජ්‍ය නායිකාව වන චන්ද්‍රිකා බණ්ඩාරනායක කුමාරතුංග ජනාධිපතිනිය විශේෂ පණිවුඩයක් ද එවීම සුවිශේෂ ය. එතුමිය ගේ පණිවුඩයේ මෙසේ සඳහන් විණි.
 "මිහිඳු මහ රහතන් වහන්සේ මෙයට වසර 2312 කට පෙර මෙරටේ රෝපණය කළේ, බුදු දහම පමණක් නො වේ... බුදු දහමට බද්ධ වූ අනර්ඝ සංස්කෘතියක්, සභ්‍යත්වයක්, කලා ශිල්ප රැසක් අපට උරුම කළේ මහින්දා ගමනයයි."
 "වෙහෙර විහාර, ස්තූප, චිත්‍ර කලාව, අක්ෂර කලාව, මූර්ති හා සිතුවම් ආදී සකල විධ ශිල්පීය ක්‍රම අපට උරුම කළේ මහින්දා ගමන යයි. කෙටියෙන් ම කියනවා නම්, මහින්දාගමනය අප රටේ ඇති කළේ සංස්කෘතික විප්ලවය කැ'යි ජනාධිපතිනිය සිය සුබපැතුම් පණිවුඩයේ සඳහන් කොට තිබිණි.
එකී පණිවුඩයෙන් වැඩිදුරටත් අදහස් දැක්වූ ජනාධිපතිනිය, ඒ ආභාසය ලද අප අපේ රජය කාලයේ එදා වාගේ ම ගමත් පන්සලත් දෙක වඩාත් ඒකාබද්ධ කොට අඩු පහසුකම්වලින් යුතු ප්‍රදේශවල ජනතාව නගා සිටුවීමට 'පුණ්‍ය ග්‍රාම' නමින් නව වැඩසටහනක් ඉකුත් වෙසක් පෝ දා ආරම්භ කළ බවත්, එහි දෙවැනි අදියර අද පොසොන් පෝදා 'අපේකමේ යශෝ ලකුණ' මැයෙන් ආරම්භ කරන බවත් සඳහන් කර තිබිණි.
අනුරාධපුරය හා පොලොන්නරුව දිස්ත්‍රික්කවල පළවුවත්, දෙවනුව අනෙකුත් දිස්ත්‍රික්කවලත් ගම්බද පන්සල් ආශ්‍රිත ව තරුණ තරුණියනට ස්වයං රැකියා පුහුණු කිරීමට වැඩපිළිවෙළක්, වෘත්තීය පුහුණු මධ්‍යස්ථාන ආරම්භ කිරීමට කටයුතු කරන බවත් එකී පණිවුඩයෙහි තවදුරටත් සඳහන් විණි.
 ශ්‍රී ලංකාවේ දැවෙන ප්‍රශ්නය වන වාර්ගික අර්බුදයට විසඳුම් සෙවීමේ දී බුදු දහමින් ලබාගත හැකි මඟපෙන්වීම සුවිශේෂ බව සඳහන් කරන ජනාධිපතිනිය, එදා මිහිඳු මහරහතන් වහන්සේ මෙරටට වැඩම කරන විට දේවානම් පියතිස්ස රජතුමා අහිංසක මුවකු දඩයමේ නියැළී සිටි බවත් පවසයි. එදා ඇරැඹි අහිංසාවාදය පදනම් කොට ගත්, මෛත්‍රිය, කරුණාව පෙරදැරි කොටගත්, වෛරය, ක්‍රෝධය බැහැර කොට ගත් 'බුදු දහමින්' වාර්ගික අර්බුදය විසඳීමට ගත හැකි මඟ පෙන්වීම විශේෂ යැ යි ද ජනාධිපතිනිය පවසයි.
අන්‍යයන්ගේ මතවලට කන්දීම, ඒවාට ගරු කිරීම හා අන් අය ගේ අදහස්වලට උදහස් නොවීම ගැටලු නිරාකරණය කිරීමේ වඩා යහපත් ම පිළිවෙත බව ද එතුමිය විසින් අවසන් වශයෙන් ප්‍රකාශ කරන්නට යෙදිණි.
අනුරාධපුරය, මිහින්තලාවේ පැවැති පොසොන් උලෙළට පැමිණි අග්‍රාමාත්‍ය මහින්ද රාජපක්ෂ මහතා සඳහන් කළේ, මේ වන විට කැඩී බිඳී විසිරී ඇති අපේ රටේ මිනිසුන් ගේ 'මනුස්සකම' යළි ඇති කිරිම, වර්ධනය කිරීම සඳහා අනුබුදු මිහිඳු මහරහතන් වහන්සේ අපට කියා දුන් බුදු දහමේ ආභාසය අප වහ වහා ලබාගත යුතු බව යි.
 "අද වනවිට අපේ රටේ ආගමික, සංස්කෘතික හා ආර්ථික කියන සෑම අංශයක ම විශාල කඩා වැටීමක් සිදුවෙලා ඉවරයි. සිංහල, දෙමළ, මුස්ලිම්, බර්ගර් සියලු ජාතිකයන් ඒවා පදනම් කොට බෙදී යා යුතු නෑ. අප සහජීවනයෙන්, සමඟියෙන්, මිත්‍රත්වයෙන් එකම අත්වැල් බැඳ ජීවිත් විය යුතු යි. ඒ වගේ ම රටට සාමය ලබාදීමට අවංක ව කැපවීමෙන් ක්‍රියා කළ යුතු යි. එ සේ කොට රටේ මහජනතාවගේ වඩාත් හොඳ හෙට දවසක් උදාකිරීමට අධිෂ්ඨාන පූර්වක වි යුතු යි.
මිහින්තලය රාජමහා විහාරාධිපති නාමල් වැවේ රතනසාර, රජ මහා විහාරාධිකාරී වලහා හැංගුණු වැවේ ධම්මරතන නාහිමිවරුන් ගේ අනුශාසනා මැද මිහින්තලා ආලෝක පූජාව පැවැත්විණි. අටමස්ථානාධිපති පල්ලේගම සිරිනිවාස නාහිමි ගේ අනුශාසනා අනුව මෙකී පින්බිමේ බෞද්ධාගමික වැඩසටහනුත්, රුවන්වැලි සෑ රාජමහා විහාරාධිපති පල්ලේගම හේමරතන නා හිමි ගේ උපදෙස් අනුව එම ස්ථානයේ, ආගමික කටයුතු සිදුවිණි. තන්තිරිමලේ රාජමහා විහාරාධිපති තන්තිරිමලේ චන්ද්‍රරතන නා හිමි ගේ මූලිකත්වයෙන් එම ස්ථානයේ ආලෝක පූජා ඇතුළු ආගමික වැඩසටහන් සිදුවිණි.
මේ පිංකම් සඳහා මහා සංඝරත්නය දහස් ගණනින් අනුරපුරට වැඩමවීම සුවිශේෂ කරුණක් නො වූ ව ද පෙර දාට වඩා වැඩි වශයෙන් වැඩමවාලීම නම් සුවිශේෂ වෙයි. මුළු අනුරාධපුරය ම කසාවතින් සැරසී තිබීම මෙවර දක්නට ලැබුණු අසිරිමත් දසුනකි.
ලංකාවේ සීමාසහිත එක්සත් ප්‍රවෘත්ති පත්‍ර සමාගමේ සභාපති ජනදාස පීරිස් මහතා මෙහි දී සිය අදහස් දක්වමින්...
 "පුරා වසර 42 ක් මුළුල්ලේ මේ අන්දමට මිහින්තලා ආලෝක පූජාව පවත්වාගෙන ඒමට හැකිවීම ගැන සතුටු වෙනවා. ඒවාගේ ම නිහතමානී ව ආඩම්බර වෙනවා.
මිහිත්තලා පූජා භූමිය හා ලේක්හවුස් ආයතනය අතර පවතින සම්බන්ධතාවට දිගු ඉතිහාසයක් තිබෙනවා. ඩි.ආර්. විජේවර්ධන මැතිතුමා 1963 දී තමයි මේ ආලෝක පූජාව ආරම්භ කළේ. එතුමා ලේක්හවුස් ආයතනයේ නිර්මාතෘවරයා යි.
අතිගරු ජනාධිපතිනිය සිය පණිවුඩයෙන් ප්‍රකාශ කළේ මිහිඳු මහරහතන් වහන්සේ ලංකාවට බුදුදහම පමණක් රැගෙන නො ආ බව යි. අපට මහා විශාල ශිල්පීය ක්‍රම, කර්මාන්ත, සංස්කෘතිකාංග රැගෙන ආවේ මිහිඳු හිමි බව එතුමිය පැහැදිලි කළා.
මට මෙහි දී එක් කරුණක් මතක් වෙනවා. අපේ ආයතනයත්, මිහින්තලාවත් අතර පවතින දිගුකාලීන සම්බන්ධතාවයේ එක් සුවිශේෂී බවක් තිබෙනවා. ඒ තමයි මිහිඳු හිමියන් ගෙන් ලැබුණු අක්ෂර කලාව අපේ ආයතනයේ ප්‍රධාන කලාව වීම.
අප දැන් භාවිත කරන අක්ෂර රවුම් අක්ෂර බවට පරිවර්තනය වූයේ එසේ ලිවීම ආරම්භ වූයේ මහින්දා ගමනයෙන් පසුව යි. එදා රවුම් ආකාරයට ලියූ සෙල් ලිපිය ඉදිරියේ සිටයි මේ කතා කරන්නේ. රවුම් හැඩයෙන් අක්ෂර භාවිතය අපේ රටට උරුම වූයේ මහින්දාගමනය නිසයි. අක්ෂර භාවිතයේ මුල සිට ම විවිධ ක්‍රමවේද භාවිත කොට ප්‍රකාශන, පත්තර එළි දැක්වූ අප ආයතනයත් මිහින්තලාවත් අතර පවතින සම්බන්ධතාව සුවිශේෂ යි.
අද අප නවීන තාක්ෂණය භාවිතා කොට පත්තර ප්‍රකාශනය කරන නමුත්, එදා අපේ ආයතනයේ මුල් යුගයේ විවිධ ක්‍රම විධි භාවිත කරමිනුයි මේ කටයුත්ත කළේ. ඒ අනුව බලන විට අපේ ආයතනයේ කටයුතු හා මිහින්තලාව ඓතිහාසිකවත් සම්බන්ධ බව මට හිතෙනවා යැයි සභාපතිවරයා පැවසී ය.
මිහින්තලය රජමහා විහාරාධිකාරි වලහාහැංගුණු වැවේ ධම්මරතන හිමියෝ මෙහි දී කෙටි අනුශාසකත්වයක් පැවැත්වූ හ.
"පොසොන් පිංකම ජාතික උත්සවයක් ලෙස පවත්වන මේ අවස්ථාවේ අපට ප්‍රශ්න රැසකට මුහුණ දෙන්න සිදුවෙලා තිබෙනවා.
මේ පිංබිමේ අලුතින් කොඩියක් බැනරයක් දාන්න ගියත් පුරාවිද්‍යා දෙපාර්තමේන්තුවේ හා සංස්කෘතික දෙපාර්තමේන්තුවේ නිලධාරීන් අපට හරස් කපනවා. මිහින්තලය ප්‍රාදේශීය සභාවේ කිසි ම සහායක් මේ පිංකමට ලැබෙන්නේ නෑ. ඒ තත්ත්වය වහා වගකිය යුතු පිරිසගේ අවධානය යොමු වේවා යි ප්‍රාර්ථනා කරනවා" යැයි ද මෑත ඉතිහාසයේ වඩා සාර්ථක ම පොසොන් උත්සවය මෙවර පැවැත්වුණු බව ද උන්වහන්සේ පැවසූහ.
තන්තිරිමලේ රාජමහා විහාරාධිපති තන්තිරිමලේ චන්ද්‍රරතන නාහිමියෝ ද මෙ සේ සිය අදහස් දැක්වූ හ.
"තන්තිරිමලේ ඓතිහාසික පූජා භූමිය වැඳ පුදා ගැනීමට අතිවිශාල බැතිමත්හු පිරිසක් ආවා. අපි අපිට පුළුවන් උපරිමයෙන් ඒ පිරිසගේ පහසුකම් නංවාලුවා. පානීය ජලය, වැසිකිලි පහසුකම්, විදුලිය ලබා දුන්නා. මේවා බොහොමයක් කළේ ගම්වාසීන්, පොලිසිය හා යුද හමුදාව යි. ඒ අය ගේ පෞද්ගලික කටයුත්තක් ලෙසයි මෙය සිදු කළේ. හැබැයි තවත් මේ පෞද්ගලික මට්ටමින් තන්තිරිමලේට එන බැතිමතුන්ට පහසුකම් සපයන්න නම් අපට අමාරුයි. ඒ සඳහා රජයේ ආයතනවල අනුග්‍රාහකයක් ලැබුණොත් හොඳයි. ගොඩක් පිං."
"තන්තිරිමලේ විහාරය වැඳ පුදා ගැනීමට එන බැතිමතුන් මහත් දුෂ්කරතාවකට පත්වන්නේ මේ ප්‍රධාන පාර අබලන් වී තිබීම නිසා යි. එය ප්‍රතිසංස්කරණය කර දුන්නොත් විශාල සේවයක්. මා පෞද්ගලික ව අගමැති මහින්ද රාජපක්ෂ මහත්තයාගෙනුත් ඉල්ලා තිබෙනවා. මේ පාර හදා දෙන්න කියා. අපි හිතනවා ඒ කටයුත්ත එතුමා ඉටු කර දෙයි කියා" යැයි චන්ද්‍රරතන හිමියෝ අධිෂ්ඨාන පූර්වක ව පැවසූ හ.
අක්කර 250 ක් පුරා විහිදී තිබෙන තන්තිරිමලේ පුදබිමේ සමාධි පිළිම, සැතපෙන පිළිම, ගල්ලෙන් හා තවත් ඓතිහාසික වැදගත්කමක් ඇති පුරාවස්තු බොහොමයක් පවතී. ඒවායේ අගය රටට කියාදීම පුරාවිද්‍යා දෙපාර්තමේන්තුවේ වගකීම බව ද උන්වහන්සේ කී හ.
මෙවර පොසොන් පිංකමට සමගාමීව හයවැනි වතාවටත් ගවයන් 28 දෙනෙකුට අභය දානය දීමේ පිංකමක් ද තන්තිරිමලේ විහාරයේ දී පැවැත්විණි. ඒ සඳහා අනුග්‍රාහකත්වය ලබා දෙන ලද්දේ මීතලාවේ විනීත හිමියන් ප්‍රධාන පොල්ගස්ඕවිට, විපස්සනා භාවනා මධ්‍යස්ථානයේ ගිහි පැවිදි පිංවතුන් විසිනි.
ලංකාවේ සීමාසහිත එක්සත් ප්‍රවෘත්ති පත්‍ර සමාගමේ කර්තෘ මණ්ඩල අධ්‍යක්ෂ කරුණාරත්න පරණවිතාන මහතා මිහින්තලා ආලෝක පූජා මහෝත්සවයේ දී සිය අදහස් දැක්වී ය.
"ශ්‍රී ලංකාවේ ශාසන වංශ කථාවේ සහ ථෙරවාදි බුදු දහමේ චිරස්ථිතික ගමන් මඟේ නොමැකෙන මතක සටහනක් තබන මිහින්තලා පුණ්‍ය භූමිය විදුලි බලයෙන් ආලෝකවත් වන මේ මොහොතේ, එලෙස ම අප සැම ගේ හදවත් දහම් එළියෙන් ආලෝකවත් විය යුතු යි." වසර 42 ක් මුළුල්ලේ සිට මේ දක්වා මේ මහඟු පිංකම පැවැත්වීමට දායක වූ සැමට පිංපෙත් පුද කළ යුතු යැයි ද කරුණාරත්න මහතා පැවසී ය.
මෙවර පොසොන් උත්සවය මිහින්තලයේ දී සාර්ථක ව පැවැත් වූ බවට මහා සංඝරත්නය, පැමිණි බෞද්ධ හා අන්‍ය ආගමික බැතිමතුන් ප්‍රකාශ කරනවා. ඔවුනට කිසිදු අපහසුවකින් තොර ව සිය වන්දනාමාන කටයුතු කර ගැනීමට හැකියාව ලැබී තිබුණා. අපි ලබන පොසොන් පිංකම මීටත් වඩා සාර්ථක ව පැවැත්වීමට බලාපොරොත්තු වනවා. මෙවර පොසොන් උත්සවය සාර්ථක කරගැනීමට අපට උදව් කළ, දායකත්වය ලබා දුන් සැම දෙනාට ම අවංක ස්තුතිය පුද කිරීමට මේ අවස්ථාව යොදාගන්නා බව ද කරුණාරත්න මහතා සඳහන් කෙළේ ය.
ශ්‍රී ලංකා රාමඤ්ඤ මහා නිකායේ අනුනායක මඩිතියවල මේධාලංකාරාභිධානී නා හිමි ප්‍රධාන මහා සංඝරත්නය විශාල පිරිසක් පොසොන් උත්සවය පැවැති දින තුන පුරා ම විවිධ ආගමික වැඩසටහන්වල සම්බන්ධ වී සිටිය හ.
බුද්ධශාසන, මහජන ආරක්ෂාව පිළිබඳ ඇමැති හා ආරක්ෂක නියෝජ්‍ය ඇමැති රත්නසිරි වික්‍රමනායක, විදුලිබල හා බලශක්ති ඇමැති සුසිල් ප්‍රේමජයන්ත, දේශීය වෛද්‍ය නියෝජ්‍ය ඇමැති තිස්ස කරලියද්ද, සංස්කෘතික නියෝජ්‍ය ඇමැති සමන්ත විද්‍යාරත්න, වතු යටිතල පහසුකම් නියෝජ්‍ය ඇමැති එස්.එම්. චන්ද්‍රසේන, නිපුණතා සංවර්ධන නියෝජ්‍ය ඇමැති දුමින්ද දිසානායක, උතුරු මැද පළාත් හිටපු මහ ඇමැති බර්ටි ප්‍රේමලාල් දිසානායක, හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර ඇතුළු මැති ඇමැතිවරු රැසක් මෙවර ලේක්හවුස් - මිහින්තලා ආලෝක පූජාවට සම්භාවනීය අමුත්තන් ලෙස එක් ව සිටිය හ.
එමෙන්ම ලේක්හවුස් ආයතනයේ සභාපතිවරයා ගේ බිරිය, පීරිස් මැතිනිය, නීතා සුමනපාල, අයිවන් කෙවිටියාගල, ප්‍රධාන පරිපාලන නිලධාරි (කර්තෘ මණ්ඩල) ආර්. හෙට්ටිආරච්චි සහ බුදුසරණ කර්තෘ චන්ද්‍රසේන රණවීර ඇතුළු උසස් නිලධාරීන් ද ලේක්හවුස්හි විවිධ දෙපාර්තමේන්තුවල සේවක පිරිස් ද මේ අවස්ථාවට සිය දායකත්වය ලබා දී තිබිණි.
ලංකා විදුලිබල මණ්ඩලයේ සාමාන්‍යාධිකාරි තුමා, උතුරු මැද පළාතේ නියෝජ්‍ය සාමාන්‍යාධිකාරි ග්‍රේෂන් මුතුකුඩආරච්චි ඇතුළු කාර්ය මණ්ඩලය මේ පිංකමට දායක වූ බව සඳහන් කරනුයේ සතුටිනි.
එපමණක් ද නො ව ජනමාධ්‍ය අමාත්‍යංශයේ ලේකම් ඩබ්ලිව්.පී. ගනේගල, මහා භාරකරු සරත් සෙනෙවිරත්න, ශ්‍රී ලංකා රූපවාහිනී සංස්ථාවේ නියෝජ්‍ය අධ්‍යක්ෂ ජනරාල් ජනක රණතුංග, අනුරාධපුර මහා දිසාපති යූ.ඩී. යාපා, උතුරු මැද පළාතේ ප්‍රධාන ලේකම් ගෝඨාභය ජයරත්න, අනුරාධපුර අතිරේක දිසාපති එච්.ඇම්.කේ. හේරත්, සහකාර දිසාපති ආර්.එච්. චූලානන්ද, මිහින්තලය ප්‍රාදේශීය ලේකම් රොඩ්‍රිගු අනුරාධපුරයේ හා මිහින්තලයේ පොලිස් ස්ථානවල ස්ථානාධිපතිවරුන් ඇතුළු නිලධාරීන් මේ අවස්ථාවන්ට එක්වූයේ හද පිරි බැතියෙනි.
මෙවර පොසොන් පිංකම් මාලාව වඩාත් සාර්ථක ව පැවැත්වීමට රාජ්‍ය හා පෞද්ගලික අංශ ආයතන, රාජ්‍ය නොවන සංවිධාන බෞද්ධ සංවිධාන, දන්සල් කමිටු හා තවත් බොහෝ පිරිසක ගේ සහාය ලැබුණු බව අවධාරණය කළ යුතු ය.
සත්‍ය වශයෙන් ම සිදුවිය යුත්තේ ආමිසයට වඩා ප්‍රතිපත්ති ගරුක, විනය ගරුක ප්‍රතිපත්තිවලට මුල් තැන දෙන සමාජයක් බිහිවීම ය. මෙයට වසර 2312 කට පෙර මිහිඳු මහරහතන් වහන්සේ අපට දුන් අමිල වූ පණිවුඩයේ පරම අරුත හා අපේක්ෂාව වන්නේ එය යි.
ජයසිරි මුණසිංහ සහ චූල බණ්ඩාර කුලසේකර මිහින්තලයේ සිට....
ඡායාරූප
ඩඩ්ලි වික්‍රමසිංහ
කවින්ද්‍ර පෙරේරා
</post>
<post>
වනසතුන්ගේ රජ දහන මැද පිහිටි හබරණ තානායම
හබරණ තානායම වන සතුන් නරඹා විනෝද වන්නට කැමැති දෙස් විදෙස් සංචාරකයන් අතර බෙහෙවින් ජනප්‍රිය වි ඇත. මෙය උතුරුමැද ප්‍රදේශයේ සංචාරයේ යෙදෙන අයට නවාතැන් සපයන කදිම මධ්‍යස්ථානයක් ලෙස හැඳින්විය හැක. ජාතික නාමල් උයනට මෙහි සිට ඇත්තේ කිලෝ මීටර් 30 ක දුරකි. මින්නේරිය හා කවුඩුල්ල වනෝද්‍යාන මෙන් ම රාම සීතා පෙම් පුවත හා බැඳුණු රිටිගල කන්ද පිහිටා ඇත්තේ ද මෙහි සිට සැතපුම් දහයක් දුරකි. විවේකය විනෝදයෙන් ගත කිරීමට හැකි කදිම ස්ථානයක් ලෙස හබරණ තානායම හැඳින්විය හැක.
ලංකාවේ පෞරාණික වටිනාකම්වලින් පොහොසත් දර්ශනීය ස්ථාන රැසක් පිහිටා ඇත්තේ උතුරුමැද පළාතේ ය. උතුරුමැද පළාතට අයත් එම පෞරාණික හා දර්ශනීය ස්ථානවලින් හරි අඩක් පමණ නැරැඹීමට පහසුවෙන් ම ළඟා විය හැකි සංධිස්ථානයක් ලෙස හබරණ තානායම හැඳින්විය හැකි ය.
පෙර රජ දවස විසූ එක්තරා රාජ කුමාරිකාව ගේ ආභරණ සඟවා තැබූ ස්ථානයක් වන හෙයින් 'හබරණ' ලෙසින් නම් ලැබී ඇතැයි ජනප්‍රවාදයක් ඇත. හබරණ නගරය දිවයිනේ ප්‍රධාන පළාත් හතරකට පිවිසෙන ප්‍රධාන සිව් මංසලක පිහිටා තිබේ. කොළඹ සිට ත්‍රිකුණාමලය දක්වා දිවෙන මාර්ගයෙහි කිලෝ මීටර් 117 ක් ගිය තැන හබරණ තානායම හමුවේ. අනුරාධපුරය, ත්‍රිකුණාමලය, පොළොන්නරුව, මාතලේ සහ නුවර හා කොළඹට පිවිසෙන ප්‍රධාන මාර්ග සිව් අතට බෙදී යන්නේ හබරණ මංසන්දියෙනි. නුවර සිට ත්‍රිකුණාමල මහා මාර්ගයේ නුවර සිට හැට වැනි සැතපුම් කනුව පිහිටා ඇත්තේ ද හබරණ තානායම අසලයි.
සිව් මංසල
ලංකා හෝටල් සංස්ථාවට අයත් පැරැණිතම තානායම් අතරින් එකක් වන හබරණ තානායම ඉහත කී ප්‍රධාන සිව් මංසල හේතු කොට දෙස් විදෙස් සංචාරකයන් අතර බෙහෙවින් ජනප්‍රියත්වයට පාත්‍ර වී තිබේ. දිවයිනේ උතුරු ප්‍රදේශයට පිවිසෙන විට හමුවන සොඳුරු නිවහනක් වන හබරණ තානායම අද වඩාත් ජනප්‍රිය වී ඇත්තේ අලි ඇතුන් හා වන සතුන් නරඹා විනෝද වන්නට යන දෙස් විදෙස් සංචාරකයන් අතර ය. කවුඩුල්ල හා මින්නේරිය වැව් අසල වනගතව නිදැල්ලේ සැරිසරන අලි ඇතුන් හා වන සතුන් නැරඹීමට යන සංචාරකයනට හමුවන පහසුතම නවාතැනක් ලෙස හබරණ තානායම හැඳින්විය හැක.
පැරැණිම තානායමක්
බ්‍රිතාන්‍ය පාලන සමයේ උසස් නිලධාරීන් ගේ නවාතැනක් ලෙස කාමර හතරකින් යුතුව අක්කර දෙකක පමණ තුරු ලතාවෙන් පිරි සුව දායී භූමි භාගයක ඉදිකොට ඇති හබරණ තානායම හෝටල් සංස්ථාව යටතේ නවීන ගෘහ භාණ්ඩ උණුසුම් හා සිසිල් ජලය සහිත යාබද නානා කාමර, වායුසමනය, විදුලිය හා දුරකථන ආදී සියලු පහසුකම් වර්ධනය කොට උසස් තත්ත්වයේ නවාතැන් පොළක් බවට පත් කොට ඇත. හබරණ තානායමේ කළමනාකරු ලංකා හෝටල් සංස්ථාවේ වසර 30 කට අධික සේවා පළපුරුද්දක් ලත් ආර්. එස්. කේ. බණ්ඩාර මහතා ය. කාමර සංඛ්‍යාවෙන් අඩු වුවත් උතුරුමැද පළාතේ සංචාරයේ නියැලෙන්නන් අතර උදේ දිවා සහ රාත්‍රී ආහාර ලබා ගැනීම සඳහා ද දිගු ගමනෙක විඩාව දුරලන අතරමග නවාතැන් පොළක් ලෙස ද මෙම තානායම ඉතා ජනප්‍රිය බව බණ්ඩාර මහතා පවසයි.
තානායමේ කාමර හතරෙන් දෙකක් යුගල කාමර වන අතර තිදෙනකු සඳහා කාමර දෙකක් ද වේ. කළමනාකරු, පිළිගැනීමේ නිලධාරීන් අරක්කැමියන් තානායම් කාර්ය සහයකයන් හා වතු කම්කරුවකුගෙන් සමන්විත කාර්ය මණ්ඩලය වසරේ දින 365 මුළුල්ලේ දවසේ කවර වේලාවක වුවත් සිය සේවය පතන අමුත්තන්ට උපරිම සේවය සලසන්නට සූදානම් ය.
පැය දෙකකින්
හබරණ තානායම උතුරුමැද සංචාරයේ නියැළෙන්නන් හට කදිම මධ්‍යස්ථානයකි. එහි සිට ත්‍රිකුණාමලයට කිලෝ මීටර 53 ක් ඇති අතර පැය දෙකකින් එහි ළඟා විය හැකි ය. දඹුල්ලට ඇත්තේ සැතැපුම් 14 ක් පමණි. ආසියාවේ විශාලතම රෝස තිරිවානා නිධිය ලෙස වාර්තා වන තිරිවානා ගල් වැටිය සහිත ජාතික නාමල් උයන පිහිටා ඇත්තේ මෙහි කිලෝ මීටර් 30 ක් දුරිනි. ලංකාවේ අලි ඇතුන් පහසුවෙන් නැරැඹිය හැකි හොඳ ම ස්ථානය ලෙස සැලකෙන මින්නේරි වනෝද්‍යානය පිහිටා ඇත්තේ තානායමේ සිට කිලෝ මීටර 8 ක් පමණ වූ කෙටි දුරකිනි.
වන සවාරි
කවුඩුල්ල වනෝද්‍යානයට ඇත්තේ එහි සිට කිලෝ මීටර 30 කි. මැදිරිගිරිය වටදාගේ සැතැපුම් 34 ක් දුරින් පිහිටා ඇත. පොළොන්නරුවට සැතැපුම් 28 කි. අනුරාධපුරය සැතැපුම් 36 ක් වන අතර මහනුවරට සැතැපුම් 62 කි. සීගිරියට සැතපුම් 15 කි. මේ ස්ථානවලින් බොහොමයක් වෙත හබරණ තානායමේ සිට පැයක් හෝ දෙකක් ඇතුළත ළඟා විය හැකි ය. රාමා සීතා පෙම් පුවත හා බැඳුණු රිටිගලකන්ද මෙහි සිට සැතපුම් 10 ක් දුරින් පිහිටා තිබේ. තානායමේ දින දෙකක් හෝ තුනක් නතර වූ විට ඉහත කී ස්ථානවලින් බොහොමයක් නැරැඹීමට හැකි වේ. එම ස්ථානවලින් වැඩි කොටසක් වෙත තානායමේ සිට උදේ පිටත් ව ගොස් දවසක් තුළ නරඹා පෙරළා පැමිණෙන්නට හැකි වේ. තානායමේ නතර වී හබරණ කැලේ හෝ වෙනත් ස්ථානයක අලි ඇතුල් නරඹා විනෝද වීමට රිසි සංචාරකයනට "සෆාරි" වන සවාරි සඳහා ප්‍රවාහන පහසුකම් සංවිධානය කර දීමට ද තානායම සූදානම් බව කළමනාකාරවරයා පවසයි.
උදේ දිවා රාත්‍රි ප්‍රධාන වේල් තුනට අමතර ව තානායමට පැමිණෙන කවරකුට වුව ද ආහාරපාන ඇනැවුම් කොට ඉතා සුළු වේලාවක් තුළ ඒවා සපයන්නට ද තානායම සූදානම් බව ඔහු කියයි. ප්‍රදේශයට ආවේණික නැවුම් හේන් එළවළු, පළතුරු, කිරි පැණි දේශීය ආහාර පාන මෙන් ම බටහිර හෝ චීන ක්‍රමයට සැකැසෙන ආහාර පාන ද එහි දී ලබා ගත හැකි ය.
උත්සව පහසුකම්
ඉඩකඩ සහිත උද්‍යානය හා ශාලා පහසුකම් ඇති හෙයින් මංගල උත්සව ප්‍රිය සාද හෝ භෝජන සංග්‍රහ ආදියට ද සුදුසු ය. උත්සව සඳහා ආහාර පාන සැපැයීම ද කරනු ලැබේ. සම්මන්ත්‍රණ වැඩමුළු හෝ සුහද හමු සඳහා ද පහසුකම් සහිත ය. වරකට 150 දෙනකුට පමණ ආහාර සපයන්නට හැකි ය. දිවයිනේ උතුරු පළාතේ ප්‍රධානතම මංසන්ධියක පිහිටා ඇති හෙයින් තානායම දෙස් විදෙස් සංචාරකයන් අතර ඉතා ජනප්‍රිය ය. කාමර සංඛ්‍යාව වැඩි කොට ඉදිරියේ තානායම් පරිශ්‍රය පුළුල් කිරීමට සංස්ථාව අදහස් කොට ඇතැයි ද කළමනාකරු පවසයි. විදේශීය මෙන් ම දේශීය සංචාරකයන් ගේ ද සිතැඟි ඉටු කොට උපරිම සේවයක් සැලැසීම සිය අරමුණ බව බණ්ඩාර මහතා කියයි.
වෙහෙස නිවන්නට
උතුරුමැද සංචාරය දිවයිනේ කඳුකරයේ හෝ වෙරළබඩ සංචාරයකට වඩා මඳක් වෙහෙසකර වන්නේ වියළි දේශගුණය හා ගමනේ දීර්ඝ බව හේතු කොට ගෙන ය. එවන් සංචාරයකින් අපේක්ෂිත විවේකය හා විනෝදය උපරිම ලබන්නට සිතට නිවනත් ගතට සුවයත් දනවන ආරක්ෂාකාරි නවාතැනක් තෝරා ගත යුතු ය. සුව පහසුව, නිස්කාංසුව මෙන් ම උණුසුම් ආගන්තුක සත්කාරය ද රස බොජුනෙන් ද යුතු හබරණ තානායම එම අපේක්ෂා බොහොමයක් ඉටු කරන්නට සමත් වෙයි. ඔබේ සංචාරයෙන් විවේකයත් විනෝදයත් දැනුමත් සුවයත් එකවර ලැබෙන්නේ එවන් නවාතැන්පොළක් ඔබ තෝරා ගතහොත් පමණි.
හබරණ තානායම කලින් වෙන් කරවා ගැනීම හබරණ තානායමේ දුරකථන අංක 066 - 227003 හෝ හෝටල් සංස්ථාවේ බම්බලපිටිය ප්‍රධාන කාර්යාලයේ ජ්‍යෙෂ්ඨ අලෙවි හා සංචාරක කළමනාකරු රන්ජිත් බාලසූරිය මහතා ගේ දුරකථන අංක 011 - 2503558 විමසීමෙන් සිදු කළ හැකි ය.
සාගරිකා දිසානායක ජයසිංහ
ඡායාරූප - සමන් සිරිමාන්න.
ප්‍රශ්නය - හබරණ තානායමට නුදුරින් පිහිටා ඇති වැව් දෙකක් නම් කරන්න.
අවන්හලක විවේකයක් 12
මෙම ස්ථාන පිළිබඳ සල්පිල පාඨකයන්ට තොරතුරු ලබා දෙන ලිපි පෙළේ දොළොස්වැනි ලිපිය ජුනි (6) ආශ්‍රයෙන් නඟන පැනයට පිළිතුරු සැපයීමෙන් පවුලේ හෝ හිත මිතුරන් සිව් දෙනකුට ලංකා හෝටල් සංස්ථාවේ හබරණ තානායමේ නවාතැන් පහසුකම් සහිත සති අන්තයක් ගත කිරීමට අවස්ථාව උදා වේ. පිළිතුර මෙම කූපනයේ පමණක් සඳහන් කොට ජුනි 30 වැනිදාට පෙර තැපැල් පත් මඟින් පමණක් පහත ලිපිනයට යොමු කළ යුතු ය. ලිපිවල බහා එවන කූපන් පත් ප්‍රතිකේෂ්ප කැරේ.

කූපනය
අවන්හලක විවේකයක් 12

1. ආර්. එස්. කේ. බණ්ඩාර - කළමනාකරු
2. හබරණ තානායම.
3. පිළිගැනීමේ කවුළුව
4. ආලින්දය
5. යුගළ කාමරයක්.
6. තිදෙනකු සඳහා කාමරයක්.
ඡායාරූප - සමන් ද සිල්වා
</post>
<post>
අන්තර් ජාලයට දොරටු විවර කරන ශ්‍රී ලංකා ටෙලිකොම් සමාගම
දියුණු සන්නිවේදන තාක්ෂණය සමඟ අන්තර්ජාල භාවිතය ලොව පුරා ශීඝ්‍රයෙන් වර්ධනය වෙමින් පවතින නමුත් ශ්‍රී ලංකාවේ අන්තර්ජාල භාවිතා කිරීමට බාධා වී ඇති අධික ගාස්තු අවම කොට අන්තර්ජාල භාවිතය වඩාත් ප්‍රචලිත කිරීමට ශ්‍රී ලංකා ටෙලිකොම් සමාගම විධිවිධාන යොදා ඇත. අන්තර් ජාලය හරහා ඡායාරූප හා වදන් භාවිතයෙන් ලබාගත හැකි දැනුම් සම්භාරය මෙන්ම ඊමේල් භාවිතයෙන් ලැබෙන පහසුකම් ගැන ද පාරිභෝගික ජනතාවට අවබෝධය ලබාදීම ටෙලිකොම් අරමුණ වී ඇත. එමෙන්ම වැඩිහිටියන්ට පමණක් වෙන්වූ වෙබ් අඩවිවලට පිවිසීම වළක්වාලීමේ ක්‍රමයක් ද හඳුන්වා දීමෙන් දූ දරුවන්ට අධ්‍යාපන කටයුතු සඳහා අන්තර් ජාල භාවිතයට ඉඩ ලබාදීමට මාපියන්ට අවකාශ ලැබී ඇත.
දියුණුවන තාක්ෂණයත් සමඟ අද ලෝකය පුරා රට රටවල අන්තර් ජාලය භාවිතය බොහෝ සෙයින් ව්‍යාප්ත වී ඇත. එහෙත් ලෝකයේ සෙසු රටවල් හා සසඳා බලන විට ශ්‍රී ලංකාවේ අන්තර් ජාලය භාවිතය පවතින්නේ ඉතා අඩු මට්ටමකය. මෙරට දුරකථන භාවිතය සැලකිය යුතු ඉහළ මට්ටමක තිබුණ ද අන්තර් ජාලය සමඟ සම්බන්ධ වීම අඩුවීම, පරිගණක භාවිතය ඉතාමත් අඩු මට්ටමක පවතින බැවිනි. අන්තර්ජාල සේවා ලබාගැනීමට පාරිභෝගිකයා මැලි බවක් දක්වන තවත් හේතුවක් නම් අදාළ සේවා සඳහා අධික ගාස්තු ගෙවීමට සිදුවීමයි.
මෙම කරුණු පිළිබඳව නිරන්තර අවධානයෙන් සිටින ශ්‍රී ලංකා ටෙලිකොම් සමාගම, අන්තර්ජාල (ඉන්ටර්නෙට්) භාවිතය වඩාත් ප්‍රචලිත කිරීමේ අරමුණින් විශේෂ ක්‍රියාමාර්ග ගනිමින් සිටී.
මේ සම්බන්ධයෙන් අදහස් දැක්වූ ශ්‍රී ලංකා ටෙලිකොම් සමාගමේ අන්තර්ජාල අලෙවි අංශයේ නියෝජ්‍ය සාමාන්‍යාධිකාරී අජන්ත සෙනෙවිරත්න මහතා මෙසේ සිය අදහස් පළ කරයි.
අන්තර්ජාල සේවා සම්බන්ධ ගාස්තු වැඩිකම හා පරිගණක භාවිතය අඩු මට්ටමක පැවතීම හේතුවෙන් බොහෝ පාරිභෝගිකයන් අන්තර්ජාල සේවා ලබා ගැනීම සඳහා ඇති නැඹුරුව අඩු මට්ටමක පවතිනවා.
එහෙත් අන්තර්ජාල භාවිතයෙන් පාරිභෝගිකයන්ට ලබා ගත හැකි සේවා රැසක් තිබෙනවා.
ලොව පුරා විසිරී සිටින අන්තර් ජාලය හා සම්බන්ධ වූවන් සමඟ විවිධ විෂයයන් ඔස්සේ තොරතුරු හුවමාරු කරගැනීම ඒ අතරින් ප්‍රධාන තැනක් ගන්නවා. මහා පරිමාණයේ මෙන්ම සුළු පරිමාණයේ ව්‍යාපාරිකයන්ද ශිෂ්‍ය ප්‍රජාවද අන්තර්ජාල සේවාවන් පිළිබඳව විශේෂ උනන්දුවක් දක්වන්නේ මේ නිසයි. විශේෂයෙන් අන්තර් ජාතික මට්ටමෙන් කෙරෙන ව්‍යාපාරවලදී අන්තර් ජාලයෙන් ලැබෙන සහාය විශාලයි.
අන්තර් ජාලය
දුරකථන භාවිතා කර අන්තර් ජාලය හරහා පින්තූර හා වචන භාවිතා කර ඕනෑම ආකාරයක තොරතුරු සන්නිවේදනයක් හුවමාරු කරන්න හැකියි.
අන්තර් ජාලය (ඉන්ටර්නෙට්) කියු සැනින් බොහෝ දෙනකු සිතන්නේ එයින් කළ හැක්කේ වෙබ් පිටු බැලීම පමණයි කියාය. නමුත් අන්තර් ජාලය හරහා ලබා ගන්නා තවත් විශේෂ සේවාවක් ලෙස ඊමේල් භාවිතය හඳුන්වාදිය හැකියි. මෙහිදී තමාටම ආවේණික ඊමේල් ලිපිනයක් අදාළ පාරිභෝගිකයාට ලබාගන්න පුළුවන්. ඊමේල් භාවිතය තුළ ද සන්නිවේදන කාර්යයන් රැසක් සම්පූර්ණ කරගැනීමට අපට පුළුවන්.
කෙසේ වෙතත් සාමාන්‍ය දුරකථන භාවිතයෙන් අන්තර් ජාලයට සම්බන්ධ වීමේදී අපට තොරතුරු ලැබෙන්නේ අවම වේගයකින්. නමුත් ශ්‍රී ලංකාවේ ප්‍රධානතම අන්තර්ජාල සේවා සැපයුම්කරුවා හැටියට ශ්‍රී ලංකා ටෙලිකොම් සමාගම හඳුන්වා දී තිබෙන නව තාක්ෂණය සමඟ පාරිභෝගිකයාට වඩාත් හොඳ සේවාවක් සැපයීමට හැකි වී තිබෙනවා.
සාමාන්‍ය මහජනතාවට දරාගත හැකි මිලකට අන්තර්ජාල සේවා ලබා දීම පිළිබඳව ශ්‍රී ලංකා ටෙලිකොම් සමාගමට සමාජ වගකීමක් තිබෙනවා.
අද බොහෝ පාසල් ශිෂ්‍යයන් පවා අධ්‍යාපන කටයුතු සඳහා මෙවලමක් ලෙස අන්තර් ජාලය භාවිතා කරනවා. ඒ නිසාම පාසල් ශිෂ්‍යයන් අතර අන්තර්ජාල භාවිතය ජනප්‍රිය වෙමින් පවතිනවා.
වාසි රැසක්
ශ්‍රී ලංකා ටෙලිකොම් සමාගම මෙරට අන්තර්ජාල සේවා භාවිතා කරන පාරිභෝගිකයන්ට විශේෂ වාසි රැසක් ලබා දීමට විධිවිධාන යොදා තිබෙනවා.
පැකේජයක්
මේ අතර පාසල් ශිෂ්‍ය ශිෂ්‍යාවන් හා වෙනත් අධ්‍යාපන ආයතනවල අධ්‍යාපන කටයුතු වල යෙදෙන අය සඳහා ළඟදීම ඉතා අඩු ගාස්තුවකට පැකේජයක් හඳුන්වා දෙනවා. එමෙන්ම සාමාන්‍ය ගෘහස්ථ පාරිභෝගිකයාට ගැළපෙන පරිදි සහනදායි මාසික ගාස්තුවක් යටතේ විශේෂ ඉන්ටර්නෙට් පැකේජයක් ද ළඟදීම හඳුන්වා දෙනවා.
අප ලැබූ ලොකුම ජයග්‍රහණය ලෙස  <FRWD>SLTnet</FRWD> පෙර ගෙවුම් පත හඳුන්වා දිය හැකියි. මෙය පාරිභෝගිකයා අතර ඉතාමත් ජනප්‍රිය වී තිබෙනවා. මෙමඟින් රුපියල් 200 කට පැය 10 ක කාලයක් ඉන්ටර්නෙට් භාවිතා කරන්න පුළුවන්.
බිල්පතට සහන
විශේෂ වට්ටම් ගාස්තු ක්‍රමයක් යටතේ එස්එල්ටී නෙට් භාවිතා කරන පාරිභෝගිකයන්ගේ දුරකථන බිල්පත සඳහා ද සහන සැලසීමට කටයුතු යොදා තිබෙනවා. මෙහි දී විශේෂයෙන් එස්එල්ටී නෙට් සේවාවන් සඳහා අපගේ දුරකථන ජාලයේ දුරකථනයක් ඔස්සේ සම්බන්ධ විය යුතු වෙනවා. මෙහිදී අප හඳුන්වා දී තිබෙන 150 කෙටි සම්බන්ධතා අංකයෙන් අන්තර්ජාලය හා සම්බන්ධවීමේ දී කාර්ය බහුල පරිච්ඡේදවලදි අය කෙරෙන්නේ සාමාන්‍ය දුරකථන ගාස්තුවෙන් අඩක් පමණයි. එය පාරිභෝගිකයාට සැලසෙන විශාල වාසියක්.
නොමිලේ සේවා
ඒ වාගේ ම අප හා අන්තර් ජාල සේවා ලබා ගන්නා පාරිභෝගිකයන්ට තවත් නිදහස් සේවා රැසක් දැනටමත් හඳුන්වා දී තිබෙනවා. නිදහස් යන්නෙන් අදහස් කෙරෙන්නේ මෙම විශේෂ සේවා සඳහා කිසිදු ගාස්තුවක් අය නොකෙරෙන බවයි.
ඒ අතර දවසේ පැය 24 පුරා ම ක්‍රියාත්මක සහායක සේවාවක්<FRWD>(Help Desk)</FRWD> ක්‍රියාත්මක වෙනවා. ශ්‍රී ලංකා ටෙලිකොම් දුරකථනයකින් නම් පහසුවෙන් 123 මඟින් මෙම සේවාව ලබාගත හැකි වෙනවා. වෙනත් දුරකථනයක් භාවිතා කරන්නේ නම් 123 වෙනුවට 2441123 ඇමැතීමෙන් ඔබට එම සේවාව ලබාගත හැකියි.
තවත් නොමිලයේ ලැබෙන සේවාවක් නම් මාසයකදී කොතරම් කාලයක් අන්තර් ජාලය හා සම්බන්ධ වී තිබේ දැයි බලා ගැනීම සඳහා ලබාදෙන පහසුකමයි. මෙහිදී තම අන්තර්ජාල පැකේජයේ නොමිලයේ ලැබෙන පැය ගණන ඉක්මවා තිබේ දැයි බලා ගැනීමට හැකියි. ඒ අනුව තම ගාස්තු පිළිබඳ අවබෝධයක් ලබා ගැනීමට පාරිභෝගිකයාට පහසුව සැලසෙනවා.
වෙබ් ෆිල්ටර්
පාසල් වියේ පසුවන තම දූ දරුවන් අන්තර්ජාල භාවිතා කිරීම පිළිබඳව මාපියන් මේ දිනවල විවිධ මත පළ කරනවා.
අවශ්‍ය මෙන් ම අනවශ්‍ය යයි සැලකෙන වැඩිහිටියන්ට වෙන් වූ වෙබ් අඩවිවලට පිවිසීමට තම දරුවන් නැඹුරුවක් දක්වන බව ඔවුන් පවසනවා. මේ සඳහා<FRWD>SLTnet</FRWD> සේවාව තුළ ක්‍රියාත්මක 'වෙබ් ෆිල්ටරින්' පහසුකම මඟින් විසඳුම් ලබාගත හැකියි. මෙහිදී අනවශ්‍ය වෙබ් අඩවිවලට පිවිසීමේ අවස්ථා වළක්වමින් තම දූ දරුවන්ට වෙනම භාවිත නාමයක් <FRWD>(User Name)</FRWD> සහ රහස්‍ය සංකේතයක්  <FRWD>Pass Word</FRWD> ලබා දෙනවා. ඒ අනුව සැකයකින් තොරව තම දූ දරුවන්ගේ අධ්‍යාපන කටයුතු සඳහා අන්තර් ජාල භාවිතයට ඉඩ ලබාදීමට මව්පියන්ට හැකි වෙනවා.
මෙවැනි නොමිලයේ ලබාදෙන සේවා මෙන්ම වෙබ් අඩවි නිර්මාණය හා ඒවා පළ කිරීම වැනි ඕනෑම සේවාවක් ශ්‍රී ලංකා ටෙලිකොම් ආයතනයෙන් ඉතාමත් තරගකාරී මිලකට සැපයීමට අප කටයුතු යොදා තිබෙනවා.
ජන්ත සෙනෙවිරත්න
නියෝජ්‍ය සාමාන්‍යාධිකාරි
අන්තර්ජාල අලෙවි අංශය
ශ්‍රී ලංකා ටෙලිකොම් සමාගම
</post>
<post>
විශ්ව ගම්මානයේ දොරටුව:
කොතරම් ඉගෙනගත්තත් අපේ දරුවන්ට ඉංග්‍රීසි බැරි ඇයි?
ලෝකයට දොරගුළු විවර කරවන ඉංග්‍රීසි භාෂාව ඉගැන්වෙන ක්‍රමෝපායන් බහුල වුවද ශිෂ්‍යයන්ට ප්‍රමාණවත් ඉංග්‍රීසි දැනුමක් ලබා ගත නොහැකිවීම ගැටළු මතු කරවන්නකි. ඉංග්‍රීසි ගුරුවර ගුරුවරියන්ගේ දැනුම වැඩි කිරීම සඳහා ඔවුනට උපාධි මට්ටම දක්වා ඉගෙනීමට අවශ්‍ය පහසුකම් සැලැසිය යුතුය. ඔවුන් තෝරා ගැනීමේ විභාගයකට ලක් කොට දිස්ත්‍රික් මට්ටමේ පුහුණු මධ්‍යස්ථාන මඟින් පුහුණුව ලබා දිය යුතුය. ශිෂ්‍යයන්ට අවශ්‍ය දැනුම ලබා දීමට සමත් ඉංග්‍රීසි ගුරුවරුන්ගේ හිඟය නැති කිරීම මඟින් මෙම ප්‍රශ්නයට පිළිතුරු සෙවිය හැක.
ලෝකය විශ්ව ගම්මානයක් ලෙස ව්‍යාප්ත වී ඇත්තේ නවීන තාක්ෂණයේ ශීඝ්‍ර වර්ධනය නිසාය. නවීන තාක්ෂණය ව්‍යාප්ත වීමේ ක්‍රියාවලියේ වැදගත් මෙහෙයක් ඉටුකරනු ලබන්නේ ඉංග්‍රීසි භාෂාවය. ලෝකයටම පොදු භාෂාව වශයෙන් ඉංග්‍රීසි ලබා ඇති උපයෝගීතාවය මීට හේතු සාධක වෙයි. විශ්වයේ දොරගුළු හැරිය හැකි එකම මාවත වශයෙන් සනිටුහන් වී ඇති ඉංග්‍රීසි භාෂාව ඉගැන්වෙන ක්‍රමෝපායන් බහුල වුවද ඉංග්‍රීසි හා එහි භාවිතය පිළිබඳව ගොඩනැඟී ඇති පරතරය අවම වන බවක් නොපෙනේ. ඉංග්‍රීසි උගැන්ම හා ඉගෙනීම සඳහා ක්‍රමෝපායන් බහුලව ක්‍රියාත්මක වෙද්දී ශිෂ්‍යයනට ඉංග්‍රීසි දැනුම ලබාගත නොහැක්කේ මන්ද? එය පිළිතුරු සෙවිය යුතු ප්‍රශ්නයකි. ඉංග්‍රීසි භාෂාව පිළිබඳව ගොඩනැඟී ඇති මෙකී ගැටළුව හා එයට පිළියම් කවරේ ද, ඒවා ක්‍රියාත්මක කළ හැක්කේ කෙසේ ද යන කරුණු පිළිබඳව පුළුල් වශයෙන් සාකච්ඡා කළ යුතුය.
ලෝකය ශිඝ්‍රයෙන් සංවර්ධනය කරා පියනඟයි. නමුත් ලෝකයේ දියුණුවන අනෙක් රටවල් සමඟ තරග කිරීමට ශ්‍රී ලංකාව ද ඒ සඳහා අවශ්‍ය සම්පත් උකහා ගත යුතුය. මෙහිදී ඉංග්‍රීසි භාෂාවට කළ හැකි මෙහෙය විශාලය. එහෙත් ලංකාවේ මූලිකවම අධ්‍යාපන රටාව කෙරේ ශිෂ්‍යයන් අනුගත කරවන පාසල් අධ්‍යාපනය තුළ ඉංග්‍රීසි භාෂාව නියමාකාරයෙන් ඉගැන්වෙන්නේ ද? එසේ ඉගැන්වෙන්නේ නම් ශිෂ්‍යයන් අමතර පන්ති කරා මෙලෙස ඇදී යන්නේ නැත. තවත් කරුණක් වන්නේ ඔවුන් එසේ සහභාගී වන අමතර පන්ති තුළින් ඉංග්‍රීසි භාෂාව පිළිබඳව බොහෝ විට නිපුණත්වයක් ලබා නොගැනීමයි.
ගුරු හිඟය
මේ සඳහා මූලික හේතුව වනුයේ ඉංග්‍රීසි ඉගැන්වීම සඳහාවත් ඉංග්‍රීසි භාෂාවෙන් ඉගෙනුම ලැබු සුදුසුකම්ලත් ගුරුවරු අවම වීමයි. මේ ගැටළුව සඳහා ආණ්ඩුව විසින් ලබා දෙන පහසු හා සරල පිළිතුරක් පිළිබඳව මේ දිනවල කතාබහට ලක්වේ. ඒ විදේශයන්ගෙන් පුහුණු ගුරුවරු මෙරටට ගෙන්වීමයි. එහෙත් අල ළූණු පිටරටින් ගෙන්වන්නාක් මෙන් ගුරුවරුන් විදේශයන්ගෙන් ගෙන්වීම කෙතරම් දුරට උපයෝගීතාවයකින් යුත් කාර්යයක් වනු ඇත්දැයි විමසා බැලීම වැදගත්ය. කෙසේ නමුත් මෙහිදී වැදගත් වනුයේ අප රටේ පවතින සම්පත්වලින් උපරීම ඵල නෙලා ගැනීමයි. එහිදී විදේශ විනිමය වැය කරමින් හා අපට හිමිව ඇති රැකියා අවස්ථා කිහිපයක් නැති කරගනිමින් විදේශයන්ගෙන් මෙරටට ඉංග්‍රීසි උගන්වන ගුරුවරු ගෙන්වීම ඵලදායක කාර්යයක් නොවේ.
එහෙත් මේ ගැටළුව සම්බන්ධයෙන් ගත හැකි ක්‍රියාමාර්ගයන් කිහිපයක්ම ඇත. මෙරට ඉංග්‍රීසි ගුරුවර ගුරුවරියන්ගේ දැනුම වැඩි දියුණු කිරීම මේ සඳහා ගත හැකි සාර්ථක පිළියමකි. එහිදී දැනට ඉංග්‍රීසි උගන්වමින් සිටින ගුරුවරුන්ගේ දැනුම් වර්ධනය සඳහා ඔවුනට උපාධි මට්ටම දක්වා ඉගෙනීමේ අවකාශ සලසා දීමයි. මෙහි ප්‍රථම පියවර වශයෙන් සියලුම ඉංග්‍රීසි ගුරුවරුන් අ.පො.ස. උසස් පෙළ ඉංග්‍රීසි විෂය නිර්දේශය යටතේ පුහුණු කිරීම කළ යුතුය. ගුරුවරුන් තෝරා ගැනීමේ විභාගයකට ලක්කර දිස්ත්‍රික් මට්ටමින් පුහුණු මධ්‍යස්ථාන ඇරැඹිය යුතු අතර සති අන්තයේ පුහුණු පන්ති පවත්වමින් අමතර පන්ති පාසල් නිවාඩුවේදී පැවැත්විය යුතුය. එවිට දැනට ගුරු වෘත්තියේ යෙදී සිටින සියලුම ගුරුවරුන්ට මේ සඳහා සහභාගී වීමේ අවකාශ හිමි වේ. මේ පියවරෙන් අනතුරුව අ.පො.ස. උසස් පෙළ ඉංග්‍රීසි විෂයෙන් සමත් වන ගුරුවරුන් විශ්ව විද්‍යාල බාහිර උපාධි පරීක්ෂණය සඳහා යොමු කළ යුතුය. එමඟින් සමත්වීමෙන් අනතුරුව ඉංග්‍රීසි විෂයයක් ලෙස ඇතුළත් වන පරිද්දෙන් විශ්ව විද්‍යාල උපාධිය හැදෑරීමට අවස්ථාව හිමි වේ. මෙලෙස උපාධිය ලබා ගන්නා ගුරුවරුන් අවමය වසර දහයක්වත් රජයේ පාසල්වල ඉගැන්වීමේ කටයුතුවල නිරතවීමේ ගිවිසුමක් රජය මඟින් ක්‍රියාත්මක කළ යුතුය.
උපාධි පාඨමාලා
උපාධි පාඨමාලාව හැදෑරීම සඳහා අනුයුක්ත කරනු ලබන ගුරුවරුන් සඳහා ඒ කාලය තුළ දීමනාවක් ලබාදෙන අතර උපාධි පාඨමාලාවෙන් සමත් වූ ගුරුවරුන් සඳහා වැටුප් වර්ධක ක්‍රියාත්මක කළ යුතුය. මීට අමතරව ගුරුවරුන් පුහුණු කරන්නන් සඳහා ද පුහුණු පාඨමාලාව හැසිරවිය යුත්තේ කෙසේ ද යන්න පිළිබඳව වැඩමුළු හා සම්මන්ත්‍රණ පැවැත්විය යුතුය. මෙම පුහුණු මධ්‍යස්ථාන මෙහෙයවීම සඳහා සුදුසුකම්ලත් පුද්ගලයන් යොදාගත යුතු අතර ඔවුන් බඳවා ගැනීම ක්‍රමාණුකූල ක්‍රමයකින් සිදුවිය යුතුය. එමෙන්ම ඉංග්‍රීසි සාහිත්‍ය ඉගැන්වීම කෙරේ ද අවධානය යොමු කළ යුතු අතර නැතිනම් විශ්ව සාහිත්‍යය දැනුම ලබා ගැනීමේ මාර්ග ඇසිරෙනු ඇත.
මේ කරුණු ඉංග්‍රීසි ඉගැන්වීමේ නිරතව සිටින ගුරුවරුන් සඳහා ලබා ගැනීමට ඉඩ ප්‍රස්ථාව සලසන්නේ නම් විදේශයන්ගෙන් ගුරුවරු මෙරටට ගෙන්වීමට අවශ්‍ය නොවනු ඇත. එමෙන්ම ලාංකික දරුවන්ගේ සිතුම් පැතුම් චින්තන රටාව ආදී සියල්ලම වඩාත් හොඳින් දන්නේ මෙරට ගුරුවරුන් වන නිසා ඔවුනට සිසු සිසුවියන්ට වඩාත් හොඳින් සමීපවීමේ හැකියාව ඇත.
ඉංග්‍රීසි මාධ්‍යයෙන්
එමෙන්ම ලංකාවේ දැකිය හැකි ප්‍රවණතාවයක් වනුයේ සියලු විෂයයන් ඉංග්‍රීසි මාධ්‍යයෙන් උගන්වන පාසල් බිහිවීමයි. මේ පාසල් සඳහා තම ළමයින් යැවීමට මව්පියෝ අධික මුදලක් වැය කරති. ඉංග්‍රීසි උපයෝගීතාවය ඉදිරියේදී කෙතරම් දුරට වැඩිවන්නේදැයි දන්නා මෙම මව්පියන් උත්සාහ ගනුයේ කෙලෙසක හෝ තම දරුවා ඉංග්‍රීසි දැනුම ඇති පුද්ගලයකු බවට පත් කිරීමයි. මේ නිසා අධික මුදලක් වැය කරමින් මේ පාසල්වලට සිය දූ පුතුන් ඇතුළත් කිරීමට වෙහෙස ගන්නා මව්පියන් ඒවායේ උගන්වන ගුරුවරුන්ගේ සුදුසුකම් පිළිබඳව කිසිසේත්ම අවධානය යොමු නොකරති. සංස්කෘතිමය වශයෙන් පිරිහීමට පත් බටහිර සිරිත් විරිත් අනුගමනය කරන්නාවූ ඉහළ නාගරික පන්තියක් මෙතුළින් නිර්මාණය වේ. මෙම පාසල් බොහෝ දුරට පිහිටා ඇත්තේ නගරබදවය. මේවායින් ගම්බද දරුවන්ටත්, දිළිදු දරුවන්ටත් අධ්‍යාපන පහසුකම් ලබා ගැනීම දුෂ්කර කටයුත්තක් වී ඇත්තේ ඔවුනට ඒ සඳහා ගෙවීමට මිල මුදල් නොමැතිකම නිසාය.
ප්‍රායෝගික දැනුම
පාසල් අධ්‍යාපනය ගතහොත් ශිෂ්‍යයන් වසර 12 ක් තිස්සේ ඉංග්‍රීසි භාෂාව විෂයක් ලෙසින් හදාරති. එහෙත් ප්‍රායෝගික තත්ත්වය ගතහොත් වසර 12 ක් තිස්සේ ඉගෙනුම ලැබුවත්, ඔවුනට ඉංග්‍රීසියෙන් වාක්‍යයක් ගළපා ගැනීමේ හැකියාව පවා නැත. මෙයට හේතුව න්‍යායිකව කෙතරම් ඉගැන්වීමට උත්සාහ කළත්, ප්‍රායෝගිකව එය කළ නොහැකි වීමයි. නමුත් විදේශයන්හි උපාධිය ලබා ගැනුම සඳහා යන දේශීය තරුණ තරුණියන් ඉතා ඉක්මනින් එහි භාෂාවද ඉගෙන ගනිමින් උපාධිය ද ලබා ගනිති. මෙයට හේතුව වනුයේ එය එදිනෙදා භාවිතයේදී හා සියලුම ක්‍රියාකාරකම්වල භාවිතයට ගැනීමට අවස්ථාව සැලසීමයි.
උනන්දුව
ගම්බද පළාත්වල ඉගෙනුම ලබන බොහෝ ශිෂ්‍යයන් ඉංග්‍රීසි උගැන්ම සඳහා විශාල උනන්දුවකින් පසුවෙති. එහෙත් ඔවුනට ප්‍රායෝගික අන්දමේ ඉගැන්වීමක් ලබා දීමට සමත් ඉංග්‍රීසි ගුරු හිඟයක් පාසල් තුළ පවතී. මේ නිසා අනුරාධපුර, පොලොන්නරු දිස්ත්‍රික්වල සියයට විස්සක් ශිෂ්‍යයන්ගෙන් අවම වශයෙන් අ.පො.ස. සාමාන්‍ය පෙළ ඉංග්‍රීසි විෂය සමත් වන්නේ නැත. මෙයට හේතුව දුෂ්කර පාසල් සඳහා ඉංග්‍රීසි ඉගැන්වීමට යන ගුරුවරු නිබඳවම නගරබද පාසල්වලට ඒමට උත්සාහ කිරීමයි. එනිසා ශිෂ්‍යයන්ට අධ්‍යාපනය ලබාදීමේ අරමුණට පෙරදැරිව ඔවුන් තුළ ඇත්තේ නගරබද පාසලකට මාරුවක් ලබා ගැනීමේ අවශ්‍යතාවයයි. මේ සඳහා කළ හැකි එකම පිළියම ඒ ඒ පළාත්වලින් ගුරුවර ගුරුවරියන් තෝරා පුහුණුව ලබාදීමයි. පළාත් මට්ටමෙන් ගුරුවරුන් තෝරා ගැනීමේ තවත් උපයෝගීතාවයක් ඇත. එනම් තම ප්‍රදේශයේ සංසිද්ධි විශේෂ පුරුදු, චින්තන රටාව හා ඉංග්‍රීසි භාෂාව ඉගැන්විය යුතු ආකාරය පිළිබඳව දැනීමක් ඔවුන් සතුවීමයි. ඔවුනට වෙනත් ප්‍රදේශයකට මාරුවී යාමට අවශ්‍යතාවයක් නැති අතර එනිසාම කැපවීමෙන් ඉගැන්වීමේ නිරත විය හැකිය.
සරල ක්‍රම
ඉංග්‍රීසි ඉගැන්වීමේදී තවත් භාවිතා කළ යුතු ක්‍රමයක් වනුයේ සරල ක්‍රම භාවිතා කිරීමයි. සරල ක්‍රම භාවිතයෙන් ඉංග්‍රීසි විෂය පහසුවෙන්ම ශිෂ්‍යයන්ට ඉගැන්විය හැකි බවට රටවල් කිහිපයකම කරන ලද සමීක්ෂණයන්ගෙන් සනාථ වී හමාරය. ඉංග්‍රීසි උගැන්වීමේදී උගන්වන දේ පිළිබඳ දත්ත බැංකුවක් තිබිය යුතු අතර ඒකාග්‍රතාවයක්ද තිබිය යුතුය. ඉගෙන ගන්නා සිසුන් ද නිරන්තරයෙන් සරල වැකි තැනීමට, සරල වදන් භාවිතා කරමින් නිතර කථනයේ යෙදීම ආදිය සිදුකළ යුතුය.
එමෙන්ම ඉංග්‍රීසි කථනයේදී බොහෝ විට ඉස්මතු වන දුර්වලතාවයක් වනුයේ සබකෝලයයි. ඉංග්‍රීසි භාවිතාවේදී අපට මෙම සබකෝලය ගොඩනැඟෙන්නේ ව්‍යාකරණ රටාව පිළිබඳව දැඩිව අවධානය යොමු කරන බැවිනි. එබැවින් ඉංග්‍රීසි කතා කිරීමට නම් ව්‍යාකරණ ඇතුළු සියලු හරබර දේ අමතක කොට සාමාන්‍ය මානසික වාතාවරණයට මනස යොමු කළ යුතුය. ව්‍යාකරණ හරියට භාවිතා කරාවීද යන බිය සැක පසෙකලා කෙටි සරල වැකි භාවිතා කරමින් කතා කළ යුතුය. තමන් දන්නා වාග්කෝෂය භාවිතයට ගෙන හැකි පරිදි අවට අය සමග කතා කළ යුතුය. එවිට ප්‍රායෝගිකව ඉංග්‍රීසි භාවිතා කිරීමෙන් කථනයේ ඇති අපහසුතාවය මඟහරවා ගත හැකිය. හිතවත් අය සමඟ හෝ සිංහල භාවිතා කිරීම අවම කරමින් හැකි පමණ වරද්දමින් හෝ ඉංග්‍රීසි භාවිතා කළ යුතුය.
මේ අනුව කෙතරම් ඉගැන්වුවත් කොපමණ කල් ඉගෙන ගත්තත් හරිහැටි ඉගෙන ගැනීමට නොහැකිවූ ඉංග්‍රීසි භාෂාව ගැටළුවක් නොමැතිව ඉගෙනීමට හැකියාව ලැබේ. මෙහිදී කළ යුත්තේ ඉංග්‍රීසි ගුරුවරුන්ගේ සුදුසුකම් පූර්ණය කිරීමත්, ළමයින්ගේ උනන්දුව ඉහළ මට්ටමකට ගැනීමත්, සරල හා ප්‍රායෝගික ක්‍රම භාවිතය පිළිබඳව ගුරුවරුන් හා ශිෂ්‍යයන් දැනුවත් කිරීමත්, ඒ ඒ පළාත්වලට අණුකූලව තෝරාගත් ගුරුවරුන් පුහුණු කර බඳවා ගැනීම වැනි උපක්‍රම කිහිපයක් ක්‍රියාත්මක කිරීම පමණි. මේ සියලු කරුණු පිළිබඳව සැලකිලිමත් වන්නේ නම් විශ්ව භාෂාවක් ඉගෙන ගැනීමේ දුෂ්කරතාවයක් කිසිවකුටත් පැන නොනඟිනු ඇත.
ඉංග්‍රීසි භාෂාව හරහා ලොව පුරා නවීන තාක්ෂණය ඔස්සේ තොරතුරු ගලනය වන මෙවන් අවදියක ඒ පිළිබඳව දැනුම නොමැතිවුවකු වීම පුද්ගල සංවර්ධනයට මෙන්ම ජාතික සංවර්ධනයට ද ප්‍රබල ගැටළුවකි. ඕනෑම තොරතුරක් එය සිදුවූ ක්ෂණයෙන් ලෝකයේ ඕනෑම තැනකට දැන ගැනීමේ හැකියාව ඇත්තේ තොරතුරු තාක්ෂණයේ දියුණුව හේතුවෙනි. එහෙත් තොරතුරු තාක්ෂණය කෙතරම් දියුණුවුවත් එහි අඩංගු දෑ පිළිබඳ දැනුවත් වීමට එහි භාවිතා වන භාෂාව නොදන්නේ නම් පලක් නැත. එබැවින් මොහොතින් මොහොත දියුණුව කරා පියනඟන වර්තමාන සමාජය තුළ අවබෝධයෙන් යුක්තව නැඟී සිටීමට ඉංග්‍රීසි භාෂාව දැනගැනීම අත්‍යවශ්‍යය. මේ හේතුව නිසා ඉංග්‍රීසි භාෂාව උගැන්ම හා ඉගෙනීම අතර ඇති පරතරය අවම කිරීමට ක්‍රමාණුකූල හා වැඩදායක පියවරක් කඩිනමින් ආරම්භ කිරීමේ කාලය එළැඹී ඇත.
(රාජ්‍ය මුද්‍රණ හා නීතිගත සංස්ථාවේ හිටපු සභාපති රාජ්‍ය සංස්ථා සහ ව්‍යවස්ථාපිත මණ්ඩල සංසදයේ සභාපති සහ නුගේගොඩ දුරස්ථ අධ්‍යාපන සේවයේ අධ්‍යක්ෂ ඒ.බී.සී. ද සිල්වා මහතා සමඟ කරන ලද සාකච්ඡාවකිනි.)
සාකච්ඡා කළේ සුමුදු චතුරාණී ජයවර්ධන
සේයාරුව - විමල් කරුණාතිලක
</post>
<post>
බුදුන් උපන් බිම වඳින්න
ලෝටස් සංචාරක පියසට පිය නගන්න
බුදුන් උපන් දේශය ජීවිතයේ එක් වරක් හෝ වන්දනා කිරීමට අවස්ථාව ලැබීම ජීවිතයේ ලද මහත් භාග්‍යයක් වනු ඇත.
බුදුරජාණන් වහන්සේ වදාළේ තමන් වහන්සේ උපන්, බුදු වූ දම්සක් පැවැත්වූ හා පිරිනිවන් පානා ස්ථාන හතර සැදැහැවතුන් බෞද්ධයකු විසින් දැක පහන් සංවේග උපදවා ගත යුතු ස්ථාන බව ය.
ඈත අතීතයේ සිට ම ලොව පුරා සිටින බොදු බැතිමතුන් මේ ස්ථාන හතර ඇතුළු බුදුරජාණන් වහන්සේ වස් විසූ හා දහම් දෙසූ ස්ථාන ඇතුළු බොදු සිද්ධස්ථාන වන්දනා කිරීම පිණිස ඇදී ආහ. එහෙත් නොදන්නා දේශයක ගමන් බිමන් යාමේ දී ඇති වන ගැටලු ප්‍රමාණය නම් එන්න එන්න ම වැඩි විය.
එක් එක් රටට අයත් වන නීති රීති හා සම්ප්‍රදායයන් වෙනස් වන නිසා මේ තත්ත්වයට ඇතැම් විට නීතිමය පිළිසරණ ලබා ගැනීම පවා දුෂ්කර විය.
මේ තත්ත්වයට එක් විසඳුමක් ලෙසින් මෙන්ම දඹදිව වන්දනාකරුවන්ට මඟ පෙන්වීම පිණිස දඹදිව වන්දනා චාරිකා මෙහෙයවන චාරිකා සංවිධාන බිහි විය.
ඕනෑම කණ්ඩායමක්
මෙම සේවාව වැදගත් වූයේ කිසිවක් නොදන්නා ඕනෑම වයස් කාණ්ඩයක අයකුට වුව ද සංචාරක කණ්ඩායම් සමඟ ගමන් කිරීම නිසා තම අවශ්‍යතාව පරිදි සිද්ධස්ථාන වැඳ පුදා ගැනීමට ඉඩකඩ ලැබෙන හෙයිනි. සංචාරය මෙහෙයවන්නන් විසින් සිද්ධස්ථාන පිළිබඳව දැනුවත් කිරීම නිසා ජනතාවට විශාල පිටිවහලක් ලැබුණ නමුත් ඕනෑම දෙයක් කාලානුරූපව වෙනස්වන හෙයින් මේ චාරිකා මෙහෙයවීම ද අවසානයේ මුදල් ඉපයීමේ ව්‍යාපාරයක් බවටම පත් විය.
දැන් දිවයින පුරාම දඹදිව වන්දනා චාරිකා සංවිධානය කරන චාරිකා ආයතන දක්නට ඇත. මේ නිසා සුදුසු චාරිකා සංවිධාන ආයතනයක් සොයා ගැනීම ජනතාවට මහත් අපහසුවක් වී ඇත. විදේශ ගත කිරීම සඳහා ජනතාව මුලා කර මුදල් ගරා ගන්නා ආයතන අප අතර එමට ඇත. දඹදිව චාරිකා මෙහෙයවන ඇතැම් ආයතන ද ඒ තත්ත්වයේ ම ය. මේ නිසා තමන් යා යුත්තේ කුමන සංචාරක කණ්ඩායම් සමග ද යන්න ජනතාවට මහත් ගැටලුවක් වී ඇත.
දිගුකාලීන අත්දැකීම්
දිගු කාලීන අත්දැකීම් ඇති දඹදිව වන්දනා චාරිකා සම්බන්ධ ආයතනයක් වෙත පා නැඟීමයි.
අඩුවෙන් මුදල් ලබා ගන්නා බව පෙන්වන ඇතැම් සංචාරක ආයතන ඉන්දියාවට යෑමෙන් පසු ඇතැම් සිද්ධස්ථාන නැරඹීමට වෙනම මුදල් එකතු කරන අතර ඇතැම් විට ආහාර පාන ලබා දෙන්නේ උදෑසන පමණි. මේ තත්ත්වය ආරම්භයේ දී ම නොදැන ගියහොත් සංචාරය පලක් නොවනු ඇත.
මේ සියලු කරදර බාධකවලින් මිදී දඹදිව චාරිකාවක් සඳහා තෝරා ගත යුතු ස්ථානයකි නුගේගොඩ පාගොඩ පාරේ පිහිටි 'ලෝටස් සංචාරක ආයතනය.'
50 වැනි චාරිකාව
එළැඹෙන අගෝස්තු මාසයේ ලෝටස් සංචාරක ආයතනය සංවිධානය කරන දඹදිව චාරිකාව විශේෂ ස්ථානයක් ගන්නා බව ලෝටස් සංචාරක අධ්‍යක්ෂ හර්බට් විජේතුංග මහතා පවසයි. මෙය සංචාරක ආයතනයේ 50 වැනි දඹදිව චාරිකාව වීම ඊට හේතුව ය. 50 වන සංචාරය හෙයින් ඊට සහභාගි වන සියලු වන්දනා කරුවන්ට සුවිශේෂි පහසුකම් රැසක් ලබාදීමට ලෝටස් සංචාරක ආයතනය පියවර ගෙන ඇත.
ඒ යටතේ පළමුව ලියාපදිංචි වන වන්දනාකරුවන් 20 දෙනාට ගාස්තුවෙන් විශේෂ වට්ටමක් ලබා දෙනු ඇත. එසේ ම සහභාගි වන සියලු දෙනාට විශේෂ සමරු තිළිණයක් ද හිමි වෙයි. මීට අමතරව පොදුවේ සංචාරකයන්ට ලෝටස් ආයතනයෙන් කිලෝ ග්‍රෑම් 20 ක බර ගෙන යා හැකි වටිනා බෑගයක් නොමිලේ හිමි වේ. තමන් සහභාගි වෙන දඹදිව චාරිකාවේ පූර්ණ දර්ශන ඇතුළත්  ඍ ඛ් ච්  පටයක් හා ඡායාරූප ඇල්බමයක් නොමිලේ ම ලබා දෙනු ඇත.
අඩු මුදලකට මේ සියලු පහසුකම් ලබාගත හැක්කේ ලෝටස් සංචාරකයන්ගෙන් පමණි.
තවත් විශේෂයක්
ලෝටස් සංචාරක ආයතනය මෙහෙයවන චාරිකාවල තවත් විශේෂයක් වන්නේ සියලු චාරිකාවලට එහි අධ්‍යක්ෂ හර්බට් විජේතුංග මහතා ද සහභාගි වීම යි. තම ගෝල බාලයන් අත කණ්ඩායම් නොයවා තමාම ඊට සහභාගිවීමෙන් බලාපොරොත්තු වන්නේ සංචාරකයන්ට උපරිම ආරක්ෂාව හා සිද්ධස්ථාන වන්දනාව වඩාත් පහසු කිරීම බව හර්බට් මහතා පවසයි.
ඇතැම් සංචාරක කණ්ඩායම් තමන් මෙරට සිට සංචාරකයන් ගුවන් මගින් ඉන්දියාවට යවා එරට දී වෙනත් නියෝජිතයකුට ඔවුන් බාර දීමේ ක්‍රමයක් අනුගමනය කරන බවත් එය සංචාරකයන් අපහසුවට ලක්වන ක්‍රමයක් බවත් හර්බට් මහතා කියයි.
ලෝටස් සංචාරකයන් මෙහෙයවන දඹදිව චාරිකා වර්ග 4කට බෙදා ඇත. මේ චාරිකා වර්ග 4 න්ම දඹදිව සියලු බෞද්ධ සිද්ධස්ථාන වන්දනා කළ හැකිය.
සංචාරක ගමන් වර්ග
දින 14 කින් දඹදිව සියලු ස්ථාන වන්දනා කරනු ලබන අර්ධ සුඛෝපභෝගී සංචාරය සඳහා රුපියල් 45,000 ක මුදලක් අය කෙරේ. මේ සඳහා මදුරාසිය දක්වා ගුවන් ගමන්, මදුරාසියේ සිට බුද්ධගයාවට නිදන ආසන සහිත 2 වන සතියේ දුම්රිය ගමන් සහ සෙසු ගමන් සුව පහසු බස් රථවලින් ලබා දෙනු ඇත. ශ්‍රී ලාංකීය ආකාරයට පිළියෙළ කළ ආහාර පාන හා නාන කාමර සහිත සුව පහසු හෝටල්වල නවාතැන් ලැබෙනු ඇත.
දින 14 සුඛෝපභෝගී සංචාරයේ දී මදුරාසියට ගුවනින් එතැන් සිට බුද්ධගයාවට වායු සමනය කළ දුම්රියෙන් හා සෙසු ගමන් වායුසමනය කළ සුපිරි තත්ත්වයේ බසයකින් හිමිවේ. සුපිරි හෝටල්වල නවාතැන් ඇතුළු පහසුකම් රැසක් මීට අයත් ය. දින 10 ක සුඛෝපභෝගි සංචාරයේ දී කොළඹ - බුද්ධ ගයා - දිල්ලි අතර ගුවන් ගමන් සිදු වේ. දුම්රිය ගමන් නැත. සුපිරි බස්වල හා සුපිරි හෝටල්වල නවාතැන් හිමි වේ. අති සුඛෝපභෝගි සංචාරයේදී දුම්රිය ගමන් නැත. මෙහිදී නවාතැන් ලැබෙනුයේ අති සුඛෝපභෝගී ලෝටස් නිකෝන් හෝටල්වල ය. හෝටල්වල බුෆේ ක්‍රමයට සැකසූ ආහාර හා දඹදිව වන්දනාවක දී ලැබෙන උපරිම පහසුකම් මෙහි දී හිමි වේ.
නොමිලේ සේවාවන්
ලෝටස් සංචාරකයන්ට මුදල් ගෙවීමකින් පසු ආයතනයේ සිට ගුවන් තොටුපළ තෙක් සහ ඉන්දියාවේ සියලු ස්ථාන නරඹා යළි ආයතනයට පැමිණෙන තෙක් කිසිදු මුදලක් අය නො කෙරේ. ඉන්දීය නේපාල වීසා ඇතුළු අනෙකුත් සියලු බදු ගෙවීම් සියල්ල ආයතනය විසින් දරනු ඇත.
මෙවර 50 වන සංචාරයේ දී ලබා දෙන පහසුකම් ලබා ගැනීමට නම් ඉක්මනින් ම ලෝටස් සංචාරකයන් හමු වී ලියාපදිංචි විය යුතු ය. ඒ සඳහා දුරකථන අංක 2822076 හෝ 0777 783420 ට ඇමතීමෙන් හෝ නුගේගොඩ පාගොඩ පාර 6 ඒ හි ලෝටස් සංචාරකයන් වෙත පැමිණ විස්තර ලබා ගත හැකි ය.
චාරිකාව සඳහා සාමාන්‍යයෙන් කුඩා පිරිසක් පමණක් රැගෙන යන බැවින් පළමුව ලියාපදිංචි වීම වැදගත් බව ද හර්බට් විජේතුංග මහතා පවසයි.
තාරක වික්‍රමසේකර
1. ලෝටස් සංචාරකයන් සමඟ ගමන් ගත් පිරිසක් බුද්ධගයාවේ දී සිල් සමාදන් වී.
2. දඹදිව දී ගමන් කිරීමට ලැබෙන්නේ මෙවැනි සුපිරි බස්රථ වලිනි.
3. දඹදිව තවත් වැදගත් ස්ථානයක්.
</post>
<post>
සෞදි එකතු
සෞදි සිද්ධියේ දී මියගිය අනෙක් ලාංකිකයා නුවරඑළියේ එම්. සිවසුබ්‍රමනියම් මහතා ය. ඔහු වසර තුනක සේවා කාලයකට පසු ජුනි 15 වැනි දා ශ්‍රී ලංකාවට ඒමට නියමිත ව සිටියේ ය.
සුබ්‍රමනියම් ලංකාවට එන තුරු ඇඟිලි ගනිමින් සිටි ඥාතීන්ට දැන් සිදුව ඇත්තේ ඔහු ගේ නිසල සිරුර පිළිගැනීමට ය.
ලංකාවේ ඉහළ ම තැන පිහිටි ගම්මානය වන ශාන්තිපුර සුබ්‍රමනියම් මහතා ගේ ගම ය. පෙදරේරු වෘත්තිය ඔහු ගේ රැකියාව විය. නුවරඑළියේත් කොළඹ හෙට්ටිවීදියේත් රැකියාව කළ ඔහු අරාබියට ගියේ 2001 වසරේ ය. ගේ පැලක් හදා ගැනීම ඔහු ගේ ද ලොකු ම සිහිනය විය.
ත්‍රස්තවාදී වෙඩි පහරින් ඒ හීනය බිඳ වැටෙන විට සුබ්‍රමනියම් සේවය කළේ අල් කොබාර් හි ඔසීස් ගොඩනැගිල්ලේ ය. එහි සාප්පු සංකීර්ණයටත් නිවාස සංකීර්ණයටත් සුබ්‍රමනියම් ගේ සේවය ලැබී තිබුණි.
</post>
<post>
හේවාවිස්සගේ හසරැල්ල
මෙහෙම දේශපාලනේ කරනවාට වැඩිය හොඳයි බං ඩෙංගු මදුරුවෙක් වෙලා ඉපදෙන එක!
ඒ මොකද?
උන් මිනිස්සුන්ට මැරෙන්ටම විද්දත්, අපිට වඩා ප්‍රසිද්ධයි බං!
</post>
<post>
කළුකපා එළියේ එළියට ආ පැති බෝම්බ
හතර වටින් එළිය වැටෙන්න ඇත්තේ තවත් හෝරා දෙක තුනක් පමණි. පොලිස් පරීක්ෂක මහින්දසිරි සිය වම් අතේ වූ අත් ඔරලෝසුව දෙසට සිය දෙනෙත් යැවුවේ ය.
"හතරටත් කිට්ටුයි... ඒරියා එකේ රවුමක් දාලා එමු..."
සෙසු නිලධාරින් ද සමඟ ජිප් රියට නැග ගත් ඔහු සිය පොලිස් වසමේ යළි සංචාරයක කිරීම ඇරඹුවේ ය. මහින්ද එදින රාත්‍රියේ පොලිසිය භාර ව ක්‍රියා කළ නිලධාරියා විය. පොලිස් ජිප් රථය පටු මාවත් ඔස්සේ යමින් වේල්ස් කුමාර මාවත දෙසට ඇදිණ.
"කිරි මණ්ඩලය පැත්තට යමු... ඒ පැත්තේ ආයේත් එකා දෙන්නා කැරකෙනවලු..."
කිරි මණ්ඩලය වරක් සොරුන් විසින් බිඳ දමා තිබීම ඊට එක් හේතුවක් විය. ඉඟුරුකඩේ හන්දිය ආමර් වීදිය හන්දිය දෙසින් කිරි මණ්ඩලය දෙසට හැරුණු ජීප් රිය හීන් සීරුවේ ඉදිරියට ඇදෙන්නට විය. කාගේත් දෙනෙත්වල තිබුණේ වෙහෙසුණු විඩාබර ගතියක් ය. නිදිමත ද දෙනෙත් අසල ම විය.
"සර්... කව්ද දෙතුන් දෙනෙක් ඒ හරියේ ඉන්නවා..."
රිය පැදවූ නිලධාරියා පොලිස් පරීක්ෂකවරයාට කීවේ ය. කාගේත් සිත් තුළට ඇතුළු වූයේ සැකයක් ය.
"මුන් ආයේත් ගේමක් දෙන්න ද දන්නේ නැහැ... අපි කෝකටත් ජිප් එක දාලා පයින් ඉස්සරහට යමු..." අත තිබූ රිවෝල්වරය සූදානම් කර ගත් මහින්ද සිය ගෝලයන් ද සමඟ ඉදිරියට ඇදුණ හ. තරුණයන් හතර පස් දෙනෙකු වට කර ගත් නිලධාරීන් ඔවුන් එතැන රැඳී සිටින්නේ මන්දැයි ප්‍රශ්න කරන්නට වූ හ. ප්‍රශ්න කරන තරුණයන්ට යාර තිහක් හතළිහක් ඈතින් ඇති බස් නැවතුමක් අසල තවත් අයෙක් විය. පොලිසිය ඔහුගෙන් ද ප්‍රශ්න කළේ ය.
"සර් මම මාළු මාර්කට් එකට යන්නයි ඉන්නේ..."
එතැන සිටි තරුණයන් ගෙන් ප්‍රශ්න කළ පොලිස් පරීක්ෂකවරයා එතරම් සැකමුසු කිසිවක් හෙළි නොවූ බැවින් ඔවුන් සියල්ල මුදා හැරීමට සිතී ය.
"සර්... මේකේ නම් මොනවා හරි තියෙනවා වගේ..."
මාළු මාර්කැට්ටුවට යෑමේ අදහසින් රැඳී සිටි තරුණයා අසල ම වූ පෝර උරයක් දුටු එක් නිලධාරියෙකු වහා සිය ප්‍රධානියාට කීවේ කාගේත් දෙනෙත් ඒ දෙසට යොමු කරවමිනි'
"ගෙයකට සුද්දයක් දාලා ද දන්නේ නැහැ..."
ගෙවල් බිඳ සොරා ගත් බඩු බාහිරාදිය එම උරයේ ඇතැයි සිතූ පොලිස් පරීක්ෂකවරයා වහා එය පරීක්ෂා කරන්නට වූයේ ඉන් පසු ව ය.
"සර්... මේකේ බෝම්බ..."
"එහෙනම් අල්ලන්න එපා... අයිනට වෙනවා..."
කාගේත් දෙනෙත් පුළුල් වී තිබිණ. පෝර උරය අසලින් ඉවත් වූ නිලධාරීහු උරයට ආසන්න ව මාළු මාර්කැට්ටුවට යෑම සඳහා රැඳී සිටි තරුණයා පැත්තකට ගෙන දිගින් දිගට ම ප්‍රශ්න කරන්නට වූ හ. ඒ අතරතුර සිය වෝකිටෝකි යන්ත්‍රය මාර්ගයෙන් මේ පිළිබඳ ව ග්‍රෑන්ඩ්පාස් පොලිසියට දැන්වූ හ.
"මෙතන එක්කෙනෙක් හිටියා සර්... සර්ලා ජිප් එක නතර කරනවා දැකලා මිනිහා හීන් සැරේ යන්න ගියා..."
තරුණයාගෙන් ප්‍රශ්න කළ පොලිසියට ඔහු කීවේ එපමණක් ය. ඉන් එහාට කිසිවක් ඔහු ගෙන් දැන ගත නොහැකි විය. සිය පොලිස් වසමේ ම පදිංචි ඔහු ගේ අනන්‍යතාවය පරීක්ෂා කර බැලූ නිලධාරීහු තවදුරටත් ඔහු පොලිසිය තුළ ම රඳවා ගත් හ. විශේෂ කාර්ය බළකායේ බෝම්බ නිෂ්ක්‍රිය අංශය එතැනට පැමිණියේ ඉන් පසු ව ය. අතහැර දමා ගිය මල්ලේ තිබුණේ මහ විනාශයක් කළ හැකි පුපුරන ද්‍රව්‍ය අසුරන ලද පැති බෝම්බ දෙකකි. මරාගෙන මැරෙන ත්‍රස්තවාදියකුට අවශ්‍ය පුපුරුවා ගත හැකි "ජැකට්" එකක් ද ඒ අතර විය. එක් පැති බෝම්බයක පුපුරන ද්‍රව්‍ය කිලෝ තුන හමාර බැගින් බෝම්බ දෙක තුළ ම කිලෝ 7 ක් සකසා තිබිණ. සිද්ධිය වූ ස්ථානයට ප්‍රධාන පොලිස් පරීක්ෂක දන්තිල ජයසිංහ මහතා ඇතුලු නිලධාරින් ද ඒ වන විට පැමිණ තිබූ අතර වහා පරීක්ෂණ ඇරඹිණ. අල්ලා ගත් තරුණයා ගෙන් දීර්ඝ ලෙස ප්‍රශ්න කළ ද කිසිදු සැකමුසු දෙයක් ඔහු ගෙන් දැන ගත නොහැකි විය. කලු පැහැති උස මහත පුද්ගලයකු බෝම්බ සහිත මල්ල සමඟ සිටි බවත් පොලිස් රථය දැක ඔහු ඉවතට යන අයුරු තමා හොඳින් දුටු බවත් සැකකාර තරුණයා ප්‍රශ්න කිරීම්වල දී දිගින් දිගට ම කියා සිටීම නිසා නිලධාරීන් ඔහු කියන දේ විශ්වාස කළ හ. නිෂ්ක්‍රිය කරන ලද පැති බෝම්බ පොලිසිය තුළට ගෙන්වන ලද අතර ඒවා සියුම් පරීක්ෂාවට භාජනය කළ හ.
"පොලිස් පකම්..."
එම බෝම්බ දෙකේ දෙමළෙන් සටහන් වී තිබිණ. බෝම්බ තහඩුවේ තවත් අංක දෙකක් විය. ඉන් එකක් 001 ලෙසින් ද අනෙක 002 ලෙසින් ද කොටා තිබිණ.
ප්‍රධාන පොලිස් පරීක්ෂක ජයසිංහත් පොලිස් පරීක්ෂක මහින්දසිරිත් සොයා ගත් පැති බෝම්බ දෙක හා පුපුරන ද්‍රව්‍ය ගැන පරීක්ෂා කළ හ.
"මහින්ද ඔයාට මතක ද අපි ඉස්සෙල්ලා අල්ල ගත්ත බෝම්බයෙත් අංකයක් තිබුණා, 005 කියලා..." ප්‍රධාන පොලිස් පරීක්ෂකවරයා කීවේ ය. මහින්ද යටි සිත අතීතයට දිව ගියේ ය.
අදින් හරියට මසකට කලියෙන් දහහත් වැනි දා මධ්‍යම රාත්‍රියේ දී උප පොලිස් පරීක්ෂක පේදුරු ආරච්චි ඇතුලු කණ්ඩායමක් විසින් ලැබුණු ඔත්තුවක් මත මෙවැනි ම බෝම්බයක් ඇතුලු පුපුරන ද්‍රව්‍ය තොගයක් අල්ලා ගනු ලැබිණ. තොටළඟ පාලම අසලින් සොයා ගත් එම පැති බෝම්බයේ 005 ලෙස කොටා තිබූ අතර එහි එක් පැත්තක "එදිරිපකම්" ලෙස පැහැදිලි ව සටහන් විය.
"එදිරි පකම් කියන්නේ විරුද්ධවාදීන් දෙසට... පොලිස් පකම් කියන්නේ පොලිසියේ පැත්තට... කියන තේරුම තමයි..."
ප්‍රධාන පොලිස් පරීක්ෂකවරයා සිය නිලධාරීන්ට තේරුම් කර දුනි.
"මේ බෝම්බ දෙක තුනේ ම මොකක් හරි සම්බන්ධයක් තියෙනවා..."
ඒ අදහස සියලු දෙනා එකඟ වූ හ.
පරීක්ෂණ තවදුරටත් ඉදිරියට ඇදෙන්නට විය. 001 - හා 002 යන අංක සහිත බෝම්බ කුමක් අරබයා ග්‍රෑන්ඩ්පාස් පොලිස් වසමට ගෙන එන්නට ඇද්ද යන්න කාටත් ගැටලුවක් විය. ඒ සමඟ වූ මරාගෙන මැරෙන ත්‍රස්තවාදියකුට පළඳින්නට සැකසූ ඇඳුම් කට්ටලය අනුව කුමක් හෝ මහ විනාශයක් කිරීම සඳහා මෙය රැගෙන එන්නට ඇතැයි පොලිසියට සැකයක් ඇති විය.
ඉදිරි කාල සීමාව තුළ තම පොලිස් වසමේ කිසි ම විශේෂිත ප්‍රභූවරයකු සහභාගි වන උත්සවයක් හෝ වෙනයමක් නොමැති බව ග්‍රෑන්ඩ්පාස් ස්ථානාධිපතිවරයා දැන සිටියේ ය. එසේ නම් මෙම පැති බෝම්බ ගෙන ආවේ කුමක් සඳහා ද යන්න කාටත් තේරුම් ගත නොහැකි විය.
"සමහර විට කාට හරි මේක දෙන්න එන්න ඇති... පොලිස් ජිප් එක දැකපු නිසා මිනිහා මේකත් දාලා මාරු වෙන්න ඇති..."
බොහොමයක් දෙනා පළ කළේ එවන් අදහසක් ය.
"කොහොම හරි මේවා මේ ළඟින් ම තැනකින් ගෙනත් තියෙන්නේ... මේ උරයේ බරට හුඟ දුරක් උස්සගෙන එන්නත් බැහැ... ළඟ ම තැනක ත්‍රස්තවාදීන් මොකකට හරි සූදානම් වෙනවා..."
කොළඹ දිසාව භාර නියෝජ්‍ය පොලිස්පති සිරිසේන හේරත් මහතාට ද අදාළ සොයා ගැනීම පිළිබඳ දැනුම් දීමක් සිදු කර තිබිණ. ඊට ප්‍රධානතම හේතුවක් තිබිණි.
කොළඹ නගරය තුළ අපරාධ මැඩලීමේ කාර්යභාරයක් මේ වන විටත් පොලිසිය ක්‍රියාත්මක කොට තිබිණ. රාත්‍රි මුර සංචාර වැඩි කිරීමත් රාත්‍රියට සිදුවන අපරාධ මැඬලීමත් ඉන් එකකි. මෙම සොයා ගැනීම ද සිදු වූයේ එවන් රාත්‍රි සෝදිසි මුර සංචාරයක නිරතවෙමින් තිබියදී වීම විශේෂ සිද්ධියකි.
නොයෙකුත් මාදිලියේ ත්‍රස්තවාදී කණ්ඩායම් කොළඹ නගරයට ඇතුලු වී ඇති බව බුද්ධි අංශ වාර්තා කර තිබිණි. ප්‍රභාකරන් ගේ මෙන් ම කරුණා ගේ ද ගෝල බාලයන් කොළඹ තැන තැන රැඳී සිටින බව බුද්ධි අංශ කොළඹ නියෝජ්‍ය පොලිස්පතිවරයාට ද දැනුම් දී තිබිණ. පුපුරන ද්‍රව්‍ය මෙන්ම අවි ආයුධ ද ඔවුන් අතර ඇති බව ද එම වාර්තාවලින් කියැවිණ. බලය ලබා ගැනීම සඳහා මෙම කණ්ඩායම් කොයි මොහොතක හෝ කොළඹ නගරය තුළ විනාශකාරී ක්‍රියාවක යෙදෙතැයි විශ්වාස කළ බලධාරීහු වහා ඒ පිළිබඳ ව අවධානය යොමු කරන්නට වූ හ. මේ පිළිබඳ මහත් උනන්දුවක් දැක්වූ කොළඹ දිසාව භාර නියෝජ්‍ය පොලිස්පති සිරිසේන හේරත් මහතා ත්‍රස්තවාදීන් මෙන් ම අවි ආයුධ පරිහරණය කරන භයානක පුද්ගලයන් නීතියේ රැහැනට කොටු කර ගැනීමේ මෙහෙයුම් කිහිපයක් අරඹන ලෙස සියලු ම පොලිසිවලට ද උපදෙස් දී තිබිණ. මෙම සොයා ගැනීම ද නියෝජ්‍ය පොලිස්පතිවරයා ගේ එම ක්‍රියාදාමයේ ප්‍රතිඵලයක් බව ද ග්‍රෑන්ඩ්පාස් පොලිස් ස්ථානාධිපතිවරයා ගේ අදහස විය.
කලින් අල්ලා ගත් පුපුරන ද්‍රව්‍ය අතර තිබූ පැති බෝම්බයක වූ "එදිරිපකම්" (විරුද්ධවාදින් දෙසට) යන්න දෙපිරිස අතර ඇති අරගලය සඳහා යොදා ගැනීමට සූදානම් කර ඇති බවට මේ නිසා විශ්වාස කළ හැකි බව ද පොලිසිය කී ය. සොයා ගත් ඇඳුම් කට්ටලයේ කිලෝ එකයි ග්‍රෑම් 900 ක් අධිබලැති පුපුරන ද්‍රව්‍ය විය. පැති බෝම්බ දෙකේ ම බර කිලෝ 8 ග්‍රෑම් 250 කි. එක් ක්ලේමෝ බෝම්බයක පුපුරන ද්‍රව්‍ය පමණක් කිලෝ 3 ග්‍රෑම් 500 කි. යකඩ බෝල කිලෝ හතරට වඩා වැඩි ය. උස අඩි අඟල් 18 කි. දිග අඩියකි. එක් බෝම්බයක් පිපිරී ගියේ නම් එහි තුළ වූ යකඩ බෝල වැදීමෙන් ජීවිත දෙතුන් සියයක් ම විනාශ කරලීමට හැකි වේ. පොලිස් පරීක්ෂක ජයසිංහ මහතා කියන අන්දමට පැති බෝම්බ දෙක ම පිපිරී ගියේ නම් මහල් දොළහ උස ගොඩනැගිල්ලක් සුළු මොහොතකින් බිමට හෙළිය හැකි ය. කොළඹ නගර සභා පිට්ටනිය තුළ මරාගෙන මැරෙන ත්‍රස්තවාදින් විසින් පුපුරවා හළ පැති බෝම්බය ද මීට වඩා ප්‍රමාණයෙන් අඩු බව ද ඔහු කීවේ ය.
පරීක්ෂණ නිම වී නැතත් ගෙනෙන ලද මෙම පැති බෝම්බ හා මරාගෙන මැරෙන ඇඳුම් කට්ටලය මහ විනාශයක පෙර නිමිත්තක් බවට පොලිසිය හඳුනා ගෙන තිබේ.
අල්ලා ගත් බෝම්බයන්හි සටහන් වූ 001 හා 002 ත් මීට මසකට කලින් සොයා ගත් 005 බෝම්බයත් අතර වැඩි සබඳකමක් ඇති බව විශ්වාස කරන පොලිසිය 003 හා 004 බෝම්බ ද මේ වන විට රහසිගත ආකාරයෙන් කොළඹ කොතනක හෝ සඟවා ඇතැයි ද කියයි.
"අපිට හොඳට ම විශ්වාසයි... තව බෝම්බ දෙකක් මේ අතර තියෙනවා... ඒ දෙක සොයා ගැනීම කළ යුතු ම දෙයක්..."
මේ නිසා විධිමත් ලෙස සෝදිසි රාජකාරියේ යෙදෙන්නැ යි නිලධාරින්ට පැවසූ ප්‍රධාන පොලිස් පරීක්ෂකවරයා අපරාධ විමර්ශන අංශය භාර අනුරාධ මහින්දසිරි ඇතුලු නිලධාරීන්, නිදි කිරා වැටෙන රාත්‍රියක අලසකම නොතකා කළ සේවය ද අගය කළේ ය.
මහින්දසිරි සමඟ උප පොලිස් පරීක්ෂක විජේතිස්ස, සැරයන් රන්බණ්ඩා (11790) හා ;කාස්තාපල්වරුන් වූ ජයවීර (8079) ගුණරත්න (28002) වසන්ත (10247) යන නිලධාරීහු මෙම වැටලීමට එක්ව සිටියහ. සහකාර පොලිස් අධිකාරි ඇන්ටන් සිරිකුමාර පරීක්ෂණ අධීක්ෂණය කරන්නට වූ අතර පරීක්ෂණ භාරව කොළඹ උතුර කොට්ඨාශ භාර ජ්‍යෙෂ්ඨ පොලිස් අධිකාරි එච්. එස්. දයානන්ද මහතා කටයුතු කළහ.
කෙසේ වෙතත් ඉදිරිය භයානක බව මෙමගින් පැහැදිලිව පෙනෙන්නට ඇත. සැඟවුණු බෝම්බ හා පුපුරන ද්‍රව්‍ය මෙන් ම මරාගෙන මැරෙන ත්‍රස්තවාදීන් ද අප අතර සිටිය හැකි ය. ඔවුන් කොයි මොහොතක හෝ කිසියම් විනාශයකට අරඅඳින බව නම් මෙමගින් හොඳින් පැහැදිලි ය. 003 හා 004 අංක සහිත බෝම්බ දෙක මේ වන විටත් අතුරුදන්ව පවතී. එය කුමන විනාශයක් කරා යෙදවිය හැකි දැයි සිතිය නොහැකි ය. මේ නිසා පොලිසිය මෙන්ම හමුදා අංශ ද අවදියෙන් සිටිය යුතු කාලය දැන් එළඹ ඇත. රට දැය සුරැකීම ඔවුන් ගේ මෙන් ම අපේ ද යුතුකම වන්නේ ය.
කීර්ති මෙන්ඩිස්
පිංතූර
1. අල්ලා ගත් පැති බෝම්බ හා පුපුරන ද්‍රව්‍ය
2. ඇඳුම් කට්ටලය පරීක්ෂාවේ යෙදෙන පොලිස් පරීක්ෂක මහින්ද ඇතුලු පිරිස. ග්‍රෑන්ඩ්පාස් පොලිස් ස්ථානාධිපති ජයසිංහ මහතා ද ඒ අසල.
පිංතූර - සමන් මෙන්ඩිස්
</post>
<post>
කල් ඉකුත් වූ ආහාර විකිණීමේ මහා ජාවාරමක්
ව්‍යාපාරික කෝටිපතියා අතුරුදහන්?
පසුගිය දා කොළඹ මෝදර මට්ටක්කුලිය ප්‍රදේශයෙන් වාර්තා වූයේ කල් ඉකුත් වූ ආහාර විකිණීමේ මහා ජාවාරමකි. එකී ජාවාරම එසේ මෙසේ ජාවාරමක් නො ව තෙමහල් ගොඩනැඟිල්ලක නවීනතම යන්ත්‍ර සූත්‍ර ද තබා ගෙන පවත්වා ගෙන ගිය එකකි. මේ ජාවාරම මෝදර පොලිසිය විසින් අල්ලා ගන්නා ලද පසු ජාවාරමේ රූප රාමු රූපවාහිනියෙන් හා පුවත්පත්වලින් දැකගන්නට ලැබිණි.
වෙන දා සුපිරි වෙළෙඳසලට ගොඩ වී කරත්තය තල්ලුකර ගෙන යමින් කඩිමුඩියේ ආහාර ද්‍රව්‍ය කරත්තයට දාගත් පිරිස තමන් මිලට ගන්නා සෑම ටින් එකක් ම, සෑම පැකට් එකක් ම තියුණු පරීක්ෂාවකට ලක්කරන බවත්, ඒ නිසා ම සුපිරි වෙළෙඳසල්වල කිසියම් තදබදයක් පවතින බවත් අසන්න ලැබිණි. මීට පෙර වසරකට වරක්වත් පරීක්ෂණ කටයුතු සඳහා නො පැමිණෙන මහජන සෞඛ්‍ය පරීක්ෂකවරුන් දිනපතා ම පාහේ මෙකී සුපිරි වෙළෙඳසල් පරීක්ෂා කරන බව ද දැන් දැන් හෙළි වෙයි.
පසුගිය 12 වැනි දා පොලිස්පති ඉන්ද්‍රා ද සිල්වා මහතා ගෙන් විශේෂ නියෝගයක් ලැබිණි. වහා ක්‍රියාත්මක වූ මෝදර පොලිසිය බ්ලුමැන්ඩල් පොලිසිය ද කැටුව මෝදර ශ්‍රී වික්‍රමරාජසිංහ මාවතේ අදාළ ස්ථානය බලා පිටත් වූහ. ලැබුණු තොරතුරුවලට අනුව ස්ථානය තෙමහල් ගොඩනැඟිල්ලකි. පොලිසිය එහි කඩා පනින විටත් සේවකයෝ කිහිප දෙනෙක් විද්‍යුත් දින සටහන් යන්ත්‍රයක් උපයෝගී කරගෙන කල් ඉකුත් ආහාර ද්‍රව්‍යවල එකී කල් ඉකුත්වීමේ දිනය වෙනුවට අලුත් දින සටහන් කරමින් සිටියහ.
මේ විශාල ගොඩනැඟිල්ලේ තට්ටු තුනේ ම විදේශවලින් ගෙන්වන ලද ආහාර ද්‍රව්‍ය තොග ගණනින් අසුරා තිබිණි. ටින් මාළු, ළදරු ආහාර, කිරිපිටි වර්ග, ජෑම්, බිස්කට්, චොකලට්, මස් වර්ග සහ වියළි ආහාර වර්ග දෙසීයකට ආසන්න ප්‍රමාණයක් එහි ගබඩා කොට තිබෙන බව පොලිස් පරීක්ෂණවලින් සොයා ගැනිණි. එම ආහාර ද්‍රව්‍ය සියල්ල ම පාහේ ඕස්ට්‍රේලියාව, ඉතාලිය, ඇමෙරිකාව, එංගලන්තය, සිංගප්පූරුව ආදි රටවලින් ආනයනය කර තිබිණි.
ආහාර ද්‍රව්‍ය නිෂ්පාදනය කරන විදේශීය සමාගම් ඒවායේ කල් ඉකුත්වීමේ දින ආසන්න වූ විට මාස කිහිපයක් තබා මුළු තොගය ම ඉතාම අඩු මිලකට අලෙවි කරන පිළිවෙතක් අනුගමනය කරයි. කූට ජාවාරම්කරුවන් ඒ සමාගම්වල දැන්වීම්වලට අනුව මේ ආහාර තොග මිලට ගෙන තම රටවලට ගෙන ගොස් මෙවැනි ජාවාරම් සිදුකරන බව මීට ඉහත දී වෙනත් රටවලින් වාර්තා වී ඇත. මෝදර මට්ටක්කුලියෙන් අල්ලා ගෙන ඇත්තේ ද එවැනි මහා පරිමාණ ජාවාරමකි.
ජාවාරමට සම්බන්ධ ව්‍යාපාරිකයා කෝටිපතියෙකි. පොලිසිය ජාවාරම අල්ලා ගත්ත ද කෝටිපතියා අල්ලා ගැනීමට අපොහොසත් වීය. දැන් ඔහු රටින් පැන ගොස් ඇතැ යි ද රාවයක් පවතී.
පොලිසිය විසින් අල්ලා ගැනුණු කල් ඉකුත් වූ ආහාර තොගය පිළිබඳ තොරතුරු කොළඹ නගර සභාවේ සෞඛ්‍ය වෛද්‍ය කාර්යාලයට ද දැනුම් දෙන ලැබ ඇත. එහි මහජන සෞඛ්‍ය පරික්ෂකවරුද වහා අදාළ ස්ථානයට ගොස් පරීක්ෂණ පැවැත්වූහ.
කල් ඉකුත් වූ ආහාර මෙරටට ආනයනය කොට මෙරට සුපිරි වෙළෙඳසල් හා තරු පහේ හෝටලවලට බෙදා හැරිය කෝටිපති ව්‍යාපාරිකයා කොතරම් කාලයක් ජාවාරම පවත්වා ගෙන ගියේදැයි තවමත් සොයා ගෙන නැත. කල් ඉකුත් වූ ආහාර ටින්, බෝතල්, වෙනත් ප්ලාස්ටික් අසුරන ආදියෙහි කල් ඉකුත්වීමේ දිනය සටහන් කිරීම සඳහා අවශ්‍ය යන්ත්‍ර සූත්‍ර ද පිටරටින් ම ගෙන්වා තිබිණි. සේවක සේවිකාවන් පිරිසක් ද බඳවා ගෙන දීර්ඝ කාලයක් තිස්සේ මේ කූට ව්‍යාපාරය පවත්වා ගෙන ගොස් ඇත.
මෙකී ජාවාරම්කරු තම ජාවාරම පවත්වාගෙන ගොස් ඇත්තේ නීතියට අසුවන බොහෝ තැන් සතුටු කරවමිනි. මුලින් ම මේ කල් ඉකුත් වූ ආහාර රට තුළට ගෙන ආවේ කෙසේ දැයි විපරම් කළ යුතු ය. ශ්‍රී ලංකා වරාය අධිකාරියේ රේගු අංශයේ ආහාර පරීක්ෂණ අංශයක් ක්‍රියාත්මක වේ. කන්ටේනර් ගණනින් ආනයනය කර ඇති කල් ඉකුත් වූ ආහාර රේගු පරීක්ෂාවකින් තොර ව රට තුළට ආවේ කෙසේ ද? පරීක්ෂාවට ලක් නො වී වරායෙන් පිට වී ඇතැ යි කිසිවකුටත් ප්‍රකාශ කළ නො හැකි ය. එසේ රේගුවේ ඇස් වසා බඩු භාණ්ඩ රට තුළට එන්නේ නම් කල් ඉකුත් වූ ආහාර ද්‍රව්‍ය නො ව ඉතා විනාශකාරී අවි ආයුධ කොතරම් නම් රට තුළට ප්‍රවිශ්ට විය හැකි ද? රේගුවේ ඇස්වසා යමක් රට තුළට ගෙන ඒම එතරම් පහසු නො වේ. සත්‍යය නම් පරීක්ෂකවරුන් ගේ සාක්කුවලට සල්ලි මිටි ගණන් දමා මේවා රේගුවෙන් පිටකර ගැනීම යි.
දෙවැන්න දීර්ඝ කාලයක් මේ ජාවාරම සිදුවූයේ නම් කොළඹ නගර සභාවේ මහජන සෞඛ්‍ය දෙපාර්තමේන්තුවට කවර හෝ ඉඟියක් නොලැබුණේ ද? තෙවැන්න නම් අදාළ ස්ථානය පරීක්ෂා කිරීමේ නියෝගය පොලිස්පතිවරයා විසින් ම නොකළේ නම් ඇතැම් විට මේ ජාවාරම හෙළිදරව් වන්නේ ද?
කෙසේ වෙතත් ජාවාරම්කරු මේ වන විටත් පලා ගොසිනි. කල් ඉකුත් වූ ආහාර ද්‍රව්‍ය පිළිබඳ රස පරීක්ෂක වාර්තාව ලැබෙනතුරු මේ නඩුව අධිකරණය ඉදිරියට ද ගෙන යා නො හැකි ය.
මෙවැනි වරදක දී දැනට පවතින නීතිය අනුව ජාවාරම්කරුට එරෙහි ව පැනවිය හැකි දණ්ඩනය වන්නේ රුපියල් පන්දහසක දඩයකි. එහෙත් කල් ඉකුත් වූ මේ ආහාර ද්‍රව්‍ය අනුභව කිරීමෙන් මිනිස් ජීවිතවලට සිදුවිය හැකි ව තිබූ අන්තරායය විග්‍රහ කිරීම් අනුව ජාවාරම්කරුට එරෙහි ව වඩා ඉහළ දඬුවමක් ලබා දීමට ද හැකියාව තිබේ.
මීට වසරකට පෙර එක්තරා තරු පහේ හෝටලයක තිබී කල් ඉකුත් වූ ආහාර තොගයක් කොළඹ නගර සභාවේ සෞඛ්‍ය වෛද්‍ය නිලධාරි ප්‍රදීප් කාරියවසම් මහතා ගේ අධීක්ෂණය යටතේ අල්ලා ගැනුණු අතර, ඉන් පසු ප්‍රදීප් කාරියවසම් මහතා සෞඛ්‍ය අමාත්‍යාංශයේ ආහාර කමිටුවට යෝජනාවක් ගෙන එමින් ගුවන් තොටුපළ රේගු පරීක්ෂණ කටයුතු මීට වඩා තර කරන ලෙස ඉල්ලා ඇත. එහෙත් ගුවන් තොටුපළ රේගුව සිය රාජකාරි, යුතුකම් හරිහැටි ඉටු කර ඇත්ද?
පොලිස්පතිවරයා ගේ සෘජු නියෝගය අනුව සිදු කැරුණු මේ වැටලීම හේතුවෙන් දැැවන්ත ජාවාරමක සුලමුල හෙළිවී තිබේ. අවසන් වශයෙන් පොලිසියටත්, නගර සභාවටත් කිව යුතු ව ඇත්තේ ඉහළින් ම නියෝග එනතුරු නොසිට තමන්ට පැවැරී ඇති රාජකාරි හෘදය සාක්ෂ්‍යයට එකඟ ව ඉටු කිරීම තමන් ගෙන් ඉටුවිය යුතු පොදු ජාතික මෙහෙවරක් ලෙස කල්පනා කළ යුතු ව ඇති බව යි.
පෝද්දල
ඡායාරූප - සංජීව කැල්ලපත
මට්ටක්කුලිය පොලිස් මුරපොළේ ස්ථානාධිපති උ. පො. ප. සූරීආරච්චි.
මට්ටක්කුලිය පොලිසියේ සුළු පැමිණිලි අංශයේ ස්ථානාධිපති අයි. පී. වික්‍රමසිංහ
</post>
<post>
ඔබේ ව්‍යාපාරයේ දියුණුවට පරිගණකයක් - 13
ලිපියක් යැවීමේදී කවරයට හිමි තැන
විධිමත් ව්‍යාපාරික ලිපියක් හෝ යෝජනාවක් සකස් කිරීම සඳහා දරන ප්‍රයත්නයේ ප්‍රතිඵල ලැබෙන්නේ එය නිසි පරිදි ඉලක්ක කළ අය වෙත ලැබුණහොත් පමණය. නැතිනම් ඒ වෙනුවෙන් දරන ලද ප්‍රයත්නය අපතේ යයි. ලිපියක් බෙදා හැරීම සඳහා විධිමත්ව ලිපිනය ලියන ලද ලිපි කවරයක් හෝ නම්පතක් (ලේබලයක්) අවශ්‍ය ය. එය ඔබේ ලේඛනය බෙදා හැරීම සඳහා පමණක් සහය වන්නක් නොවේ. ඔබ ගැන ඔබේ සේවාදායකයා තුළ ඇති කරනු ලබන මුල්ම චිත්ත රූපයට පාදක වන සාධකය ද එයයි. එබැවින් එයද වෘත්තිය මට්ටමේ එකක් විය යුතුය. විධිමත් ලිපි කවර හෝ නම්පත් සකස් කර ගැනීම සඳහා ඔබේ පරිගණකය දක්වන්නේ නොමඳ සහයකි.
විවිධ මාදිලියේ ලේඛන සඳහා එකකට එකක් වෙනස් ඇමතුම් තාක්ෂණ අවශ්‍ය ය. ඒවා මෙසේ ය.
විශේෂිත පුද්ගලයකුට යවනු ලබන පෞද්ගලික හෝ ව්‍යාපාරික ලිපි: මුද්‍රිත ලිපි කවරයක්.
නොදන්නා පුද්ගලයන් රැසකට එකවර යවනු ලබනු ලිපි: මුද්‍රිත ලිපි කවර වඩාත් සුදුසුය. එහෙත් කවරයේ අලවනු ලබන මුද්‍රිත ලේබල් වුව ද කමක් නැත.
ව්‍යාපාරික යෝජනා: ලිපිනය මුද්‍රිත කවරයක් අත්‍යාවශ්‍ය ය.
දැන්වීම්, ආරාධනා, කාඩ්ස් ආදිය: මුද්‍රිත කවරයක් හෝ ශෝබන අත් අකුරුවලින් ලිපිනය ලියූ කවරයක්.
විස්තර පත්‍රිකා, ආදර්ශ, කූපන් ආදිය: කවරයේ පැහැයට ගැළපෙන පාටක නම් පත්. නවන ලද විස්තර පත්‍රිකා ලිපි කවරයකින් තොරව වුව ද යැවිය හැකිය. ඒ සඳහා එහි පිටත පැනලයේ ලේබලයක් ඇලවීමට පුළුවන.
ඉහත විස්තරයේ ඔබට තැපැල් කිරීමට අවශ්‍ය ද්‍රව්‍යය ගැන සඳහනක් නැත්නම් මෙම පොදු නීතිය මතක තබා ගන්න. තැපැල් කරනු ලබන දෙයට හැම අතින් ම (ප්‍රමාණයට, වර්ණය හා ස්වභාවයට) ගැලපෙන ආකාරයට ඒවා බහාලන ලිපි කවරය හා/හෝ ලේබලය සකස් කළ යුතුය.
ඔබේ ලිපි කවර හා නම්පත් (ඇඩ්රස් ලේබල්) මුද්‍රණයට මයික්‍රෝසොෆ්ට් වර්ඩ් මගින් ලැබෙන්නේ නොමඳ සහයකි. එබැවින් ඔබේ අවශ්‍යතාවය කුමක් වුවත් වැඩි වෙහෙසකින් තොරව එය නිසි පරිදි සකස් කර ගත හැකිය.
ඔබේ ලිපිය හා ව්‍යාපාරික යෝජනාව තිරය මත දිස්වී තිබියදීම <FRWD>Tools</FRWD>  මෙනුවෙන් <FRWD>Envelopes and Tables</FRWD>  මෙනු තේරීම කරන්න. මතුවෙන් සංවාද කොටුවේදී ඔබේ අවශ්‍යතාවය පරිදි <FRWD>Envelope</FRWD>  හෝ  <FRWD>Lables</FRWD>  ටැබ් දෙකෙන් එකක් මතු කර ගන්න. එම සංවාද කොටුවේ දිස්වෙන ලබන්නා ගේ ලිපිනය වැරදි නම් හෝ සම්පූර්ණ නැත්නම් එය අවශ්‍ය පරිදි සංස්කරණය කරන්න. (වර්ඩ් මගින් එම ලිපිනය නිතැතින්ම තෝරා ගන්නේ ඔබේ ලිපියේ හෝ යෝජනාවේ දැක්වෙන ලබන්නාගේ ලිපිනයට අනුවය.) ලබන්නාගේ (හෝ ලිපි බෙදාහරින අයගේ) විශේෂ අවධානය යොමු විය යුතු <FRWD>Personal, Dated Material</FRWD>  වැනි අතිරේක සටහන් ද එයට එක් කළ හැකිය.
ලිපිනය මුද්‍රණය සඳහා ඔබ උපයෝගී කර ගන්නේ හිස් ලිපි කවරයක් නම් සංවාද කොටුවේ පහළ  <FRWD>Return Address</FRWD>  පාට කොටුවේ ආපසු ලිපිනය ටයිප් කරන්න. ඔබ උපයෝගී කර ගන්නේ ආපසු ලිපිනය දැනටමත් මුද්‍රණය කර ඇති ලිපි කවරයක් නම් එහි ඇති <FRWD>Omit</FRWD>  විකල්පය සිලෙක්ට් කරන්න. ඉන්පසු <FRWD>Print</FRWD>  බොත්තම ක්ලික් කරන්න. එවිට ඔබේ ලිපි කවරය ජනනය වෙයි. ඔබේ මුද්‍රකය (ප්‍රින්ටරය) සඳහා අවශ්‍ය විශේෂ විකල්ප ඇත්නම් ඒවා සකස් කර ලිපි කවරය මුද්‍රකයට පෝෂණය (ෆීඩ්) කිරීමෙන් එය මුද්‍රණය කර ගත හැකිය.
ලේබල් (නම්පත්) මුද්‍රණයේදී ඔබේ මුද්‍රකය ලේසර් හෝ ඉන්ක්ජෙට් මුද්‍රකයක් නම් වර්ඩ් අදහස් කරන්නේ ඔබ ලේබල් සහිත සම්පූර්ණ කොළයක්ම මුද්‍රණය කරන බවය. එබැවින් ඔබට වුවමනා කුමන ලේබල් ද යන්න ඔබ එයට කිව යුතු ය. (සමහරවිට ලිපින ලැයිස්තුවක ඇති මුල් ලිපින කීපය ඔබ දැනටමත් භාවිත කර ඇති. මේ අවස්ථාවේ අනවශ්‍ය ඒවා විය හැකිය. එමෙන්ම එකම ලිපිනය සහිත සම්පූර්ණ කොලයක්ම මුද්‍රණය කර ගැනීමට ද පුළුවන. ලිපි කවර වලදී මෙන්ම ලේබලයක් සඳහා ද වර්ඩ් ලිපිනය ලබා ගන්නේ සක්‍රීය ලේඛනයෙනි. එහෙත් ඔබට එය සංස්කරණය කළ හැකිය. <FRWD>Avery</FRWD> ඇඩ්රස් ලේබල් ස්ටිකර්ස් ඔබ සතුව ඇත්නම් සංවාද කොටුවේ ඇති<FRWD>Options</FRWD>  (විකල්ප) බොත්තම එබීමෙන් විවිධ ඇවරි ලේබල් මාදිලි අතරින් එකක් තෝරා ගත හැකිය. ඒවා එකකට එකක් වෙනස් ප්‍රමාණවලින් සමන්විතය. එසේ තෝරා ගැනීමේ පසු පළමුව <FRWD>OK</FRWD> බොත්තම ක්ලික් කරන්න. ආපසු එන්විලොප්ස් හා ලේබල්ස් සංවාද කොටුවට ආ විට <FRWD>Print</FRWD>  බොත්තම ක්ලික් කරන්න.
ඔබ මෙයට පෙර කිසි දිනක ඇඩ්රස් ලේබල් මුද්‍රණය කර නැත්නම් හෝ නව මාදිලියක ලේබල් මුද්‍රණ කඩදාසියක් භාවිතා කරන්නේ නම් පළමුව සාමාන්‍ය කඩදාසියක ආදර්ශ පිටපතක් මුද්‍රණය කර බලන්න. එසේ සාමාන්‍ය කඩදාසියක මුද්‍රණය කරන ලද පිටපත ලේබල් කොළය මත තබා අකුරු ආදියේ පිහිටීම, ප්‍රමාණය ආදිය පරීක්ෂා කළ හැකය. විශේෂයෙන්ම ලේබලයේ මායිම් වල නොගෑවෙන පරිදි අකුරු මුද්‍රණය වන්නේදැයි බලන්න.
ඔබේ ලේබලයේ අකුරු පිහිටා ඇත්තේ නිවැරදි තැන නොවන්නේ නම් හා එම අකුරු පිළිබඳව ඔබ සෑහීමකට පත් නොවන්නේ නම් නැවත වරක් පටන් ගෙන කැමති වෙනස්කම් කරන්න. ආදර්ශයක් මුද්‍රණය කර බැලීමේ තවත් යහපතක් නම් එසේ පරීක්ෂා කිරීමට හැකිවීම ය. එමගින් ඔබේ ලේබල් දිස්වෙන ආකාරය දැක ගත හැකිය. එහෙත් ඒ සඳහා මිල අධික ස්ටිකර් ලේබල් කොළයක් නාස්ති කළ යුතු නැත.
ස්ටිකර් ලේබල් මුද්‍රණය කළ හැක්කේ ඉන්ක්ජෙට් ප්‍රින්ටර් වල පමණය. ලේසර් ප්‍රින්ටර් වල ජනිත වෙන අධික උෂ්ණය නිසා ඒවායේ ඇති මැලියම් උණුවී යාමෙන් මුද්‍රකයට ද හානි සිදුවිය හැකිය.
පෙර සැකසූ ලේබල් කොළයකට ගැළපෙන පරිදි ඔබේ ආදර්ශය නැත්නම් නැවතත් මුල සිටම ලේබලය සැලසුම් කරන්න. එහිදී (ඇවරි ලේබල් කොලයක් නම්) නිවැරදි නිෂ්පාදන අංකය සහිත ලේබලය තෝරා ගත යුතුය. කිසියම් සීමිත ඉඩක සම්පූර්ණ ලිපිනයම ඇතුල් කළ හැකි වන ලෙස අකුරු කුඩා කළ යුතු නම් <FRWD>Print</FRWD>  බොත්තම වෙනුවට <FRWD>New document</FRWD>  බොත්තම ක්ලික් කරන්න. ඉන්පසු ඔබේ සම්පූර්ණ ලේබල් ෂීට් එකම තේරීම (සිලෙක්ට් වීම) සඳහා <FRWD>Ctrl</FRWD> + ඒ  (කන්ට්රෝල් යතුර ඔබ අල්ලාගෙන ඒ යතුර) ඔබන්න. ඉන්පසු ඔබේ අකුරු රටාවේ ප්‍රමාණය ගැළපෙන ප්‍රමාණයකට කුඩා කරන්න. අනතුරුව  <FRWD>File</FRWD>  මෙනුවෙන්  <FRWD>Print</FRWD>  විධානය තේරීමෙන් හෝ <FRWD>Ctrl</FRWD> + <FRWD>P</FRWD>  යතුරු එබීමෙන් එය මුද්‍රණය කර ගත හැකිය.
එන්. පී. විජේරත්න
විධායක අධ්‍යක්ෂ
ඒ. සී. එස්. පරිගණක ආයතනය, මීරිගම.
</post>
<post>
ස්වයංපෝෂණයට මඟ හෙළි කරන්න රජයෙන් වැඩපිළිවෙළක්
කෘෂිකර්ම අංශයේ සංවර්ධනයට ඉහළම ප්‍රමුඛතාව දෙන බව ජනපතිනිය කියයි
වී, තේ හා පොල් වගා ජාතික බෝග ලෙස නම් කරන අතර කුළු බඩු, ඖෂධ පැළෑටි, අල, ළූණු එළවළු පලතුරු, උක් වගාව හා කිරි නිෂ්පාදනයන් සංවර්ධනය සඳහා ද ආධාර ලබා දෙන බව ජාතිය අමතමින් චන්ද්‍රිකා බණ්ඩාරනායක කුමාරතුංග ජනාධිපතිනිය පැවැසුවාය.
ආහාර නිෂ්පාදනය අතින් ස්වයං පෝෂිත වීම සඳහා කෘෂිකර්ම අංශයට රජය ඉහළ ප්‍රමුඛතාව ලබා දෙන බවත් එතුමිය පැවැසුවාය. අපනයන ඉලක්ක කොට ගත් නිෂ්පාදන වල අගය වැඩි කර ගැනීමට රජයේ අනුබලය දෙන බවත් ඈ සඳහන් කළාය. ජනාධිපතිනිය මෙම ප්‍රකාශය කළේ රජයේ ප්‍රතිපත්ති හා අනාගත සැලසුම් පිළිබඳව ජනතාවට කරුණු පැහැදිලි කරමිනි.
ජනාධිපතිනිය කළ කතාවේ සඳහන් වූ වැදගත් කොටස් සමහරක් මෙසේ ය.
රටේ විවිධ ප්‍රදේශවල පවතින සුවිශේෂ වූ පසේ ස්වභාවය උපරිම ලෙස ප්‍රයෝජනයට ගැනීම සඳහා භෝග එකක් හෝ දෙකක් වෙනුවෙන් වගා කලාප ආරම්භ කිරීමට අප බලාපොරොත්තු වෙනවා. මෙම ප්‍රදේශවලට ගබඩා පහසුකම්, අලෙවිකරණ යටිතල පහසුකම්, උසස් මට්ටමේ පැළ හා බීජ බෙදා හැරීමේ මධ්‍යස්ථාන ලබාදීම මෙම වැඩපිළිවෙළේ තවත් අංශයක්. මේවා රට පුරා පැතුරුණු ගොවි සංවිධාන ජාලයක් ද විශේෂ වූ බැංකු හා මුල්‍ය මධ්‍යස්ථාන ද ඔස්සේ සුළු ගොවීන්ගේ නිෂ්පාදන සමග සම්බන්ධ කෙරෙනවා.
කෘෂිකාර්මික අභ්‍යාස හා පර්යේෂණ ආයතන ජාලය නවීකරණයට භාජනය කෙරෙන අතර තාක්ෂණික පහසුකම් ලබාගත හැකි පරිදි ඒවා කාර්යක්ෂම ලෙස වර්ධනය කිරීමට ද පියවර ගැනීම අපේ අරමුණයි. ගොවි ජනතාවට අවශ්‍ය ජලය සපයාදීමේ අරමුණින් දසදහසක් පමණ වෙන සුළු හා මධ්‍යම පරිමාණ වාරිමාර්ග, වැව් අමුණු ප්‍රතිසංස්කරණය කෙරෙනවා. ඒ වගේම ගොවි ජනතාව අතර නියඟයට මුහුණ දිය හැකි තාක්ෂණික ක්‍රම හඳුන්වා දීම තවත් වැඩ පිළිවෙළක්. මෙම වැදගත් වැඩ සටහන තුළින් ආර්ථිකයට එල්ල වන නියඟයේ අහිතකර බලපෑම පිටුදැකීමට පමණක් නොව විදුලිබල උත්පාදනය සඳහා වැයවන අධික මුදල් ප්‍රමාණය ද අඩුවෙනවා.
රාජ්‍ය හා පෞද්ගලික අංශවල සමීප සහයෝගීතාව තුළින් වසර 5 සිට 7 දක්වා කාලය තුළ සීනි හා කිරි නිෂ්පාදනය අතින් ස්වයංපෝෂිත වීම ද අපේ ඉලක්කයයි. නුවරඑළිය, බදුල්ල, හම්බන්තොට, කුරුණෑගල, පුත්තලම, පොලොන්නරුව, අම්පාර මඩකලපුව, මන්නාරම හා යාපනය යන දිස්ත්‍රික්ක ‌මෙම යෝජනා ක්‍රමය සඳහා තෝරාගෙන තිබෙනවා.
උක්වගාව වැඩිදියුණු කිරීම සඳහා ද මෙවැනිම වැඩ පිළිවෙළක් ක්‍රියාත්මක වෙනවා.
ධීවර කර්මාන්තය
ධීවර කර්මාන්තය අතින් මුලදී ස්වයංපෝෂිත වීමත්, අනතුරුව මත්ස්‍ය නිෂ්පාදන අපනයන කිරීමත් අපේ ඉලක්කයයි. මෙම අරමුණ පෙරදැරිව ආණ්ඩුව දැනට තිබෙන ධීවර වරාය නවීකරණය කිරීමට පියවර ගන්නවා. වඩාත් හොඳ ගබඩා පහසුකම් ලබා දෙන අතර අලුත් ධීවර තාක්ෂණ ක්‍රම හඳුන්වා දීමට නියමිතයි. නවීන යටිතල පහසුකම් සහිතව ඉස්සන් බෝ කිරීමේ කලාප පිහිටුවීමටත්, වෙරළබඩ ධීවර කර්මාන්තය හා මිරිදිය ධීවර කර්මාන්ත දියුණු කිරීමටත්, අලෙවිකරණ ජාලය ශක්තිමත් කිරීමටත් අපි පියවර ගන්නවා. මිරිදිය ධීවර කර්මාන්තය සඳහා පහසුකම් සලසාදීම මගින් මෙන්ම ධීවර ආම්පන්න හා බෝට්ටු මෙහිම නිෂ්පාදනය කිරීම මගින් ද සැළකිය යුතු රැකියා අවස්ථා බිහිකිරීමට හැකිවනු ඇතැයි බලාපොරොත්තු වෙනවා.
කර්මාන්ත
2005 න් පසු කාල පරිච්ඡේදය තුළදී ඇඟලුම් අංශය ඇතුළුව විශාල පරිමාණයේ කාර්මික නිෂ්පාදකයන් සඳහා දිගටම ආධාර සැපයීමටත් ආණ්ඩුව කටයුතු කරගෙන යනවා. යුරෝපා සංගමයේ රටවල් සමග ද්විපාර්ශවීය සම්බන්ධතා පිහිටුවා ගැනීමට පොදුජන එක්සත් පෙරමුණ ආණ්ඩුව අනුගමනය කළ ප්‍රතිපත්තිය තවදුරටත් ශක්තිමත් කෙරෙනවා. ඛණිජ ද්‍රව්‍ය හා මැණික් වැනි අපේ කාර්මික අමුද්‍රව්‍ය වඩාත් වැඩි අගයකින් යුතුව නිෂ්පාදනය කිරීමට අප ධෛර්ය දෙනවා. ඒ වගේම අමුද්‍රව්‍ය අපනයනය කිරීමට අප අනුබල දෙන්නේ නැහැ.
ඇසුරුම් භාණ්ඩ වැඩියෙන් අපනයනය කිරීමට කෘෂිකාර්මික නිෂ්පාදකයන් දිරිගැන්වීම අපේ අරමුණයි. දේශීය කර්මාන්ත ඉදිරියට ගෙන යෑමේ වගකීම සුළු හා මධ්‍යම පරිමාණ කර්මාන්තකරුවන්ට හා ව්‍යවසායකයන්ට පැවරීමට අප ක්‍රියා කරනවා. තාක්ෂණ හා කළමනාකරණ කුසලතාවන් වර්ධනය කර ගැනීම සඳහා රාජ්‍ය හා පෞද්ගලික අංශ මගින් ඒකාබද්ධව වැඩිමනත් පුහුණුවක් ලබා දෙනවා. රාජ්‍ය තාක්ෂණික ආයතනවල තත්ත්වය උසස් කෙරෙන අතර අන්තර් ජාතික සහතික ලබා ගැනීම සඳහා ණය පහසුකම් ලබා දෙනවා. මුල්‍ය හා තරගකාරී පොලී අනුපාත දිරිගැන්වීමත් අපේ අරමුණයි. තෝරාගත් ප්‍රදේශවල පොකුරු කර්මාන්ත සංවර්ධනය කෙරෙන අතර ඒ සඳහා තවදුරටත් පහසුකම් ලබා දෙනවා. ගුවනින් සහ මුහුදින් ප්‍රවාහනය කරන භාණ්ඩ විදුලි සංදේශ, අන්තර්ජාල යටිතල පහසුකම් සහ විදුලිබල නිෂ්පාදනය වැනි අංශවල සුළු හා මධ්‍යම පරිමාණ කර්මාන්ත සංවර්ධනය කිරීමට අප ධෛර්ය දෙනවා. ඒ වගේම දේශීය සම්පත් උපයෝගී කර ගන්නා කර්මාන්ත දිරිගැන්වීමත් අපේ අරමුණයි.
සුළු හා මධ්‍යම පරිමාණ ව්‍යවසායන්ට අදාල නිලධාරිවාදි ක්‍රියා පටිපාටිය සහ නීතිරීති වඩාත් ලිහිල් කිරීමට පියවර ගන්නවා.
මුල්‍යමය වශයෙන් අර්බුදවලට මුහුණ දී සිටින ව්‍යවසායන් ප්‍රතිව්‍යූහගත කිරිම සඳහා කාර්යක්ෂම ආයතනමය යාන්ත්‍රණයක් ශ්‍රී ලංකාවට අවශ්‍යයි. මේ සඳහා අවශ්‍ය නීති කෙටුම්පත් හඳුන්වාදීමටත්, අර්බුදවලට මුහුණ දී ඇති කර්මාන්තවලට ආධාර දෙන හා ඒ පිළිබඳ වැඩ කටයුතු සම්බන්ධීකරණය කෙරෙන ආයතනයක් පිහිටුවීමටත්, මෙම ආයතන මුල්‍යමය වශයෙන් ඵලදායී ඒවා බවට පත් කිරීමටත් අප කටයුතු කරගෙන යනවා.
ඉදිකිරීම් කර්මාන්තය තවදුරටත් වර්ධනය කර ගැනීමට බොහෝ ඉඩකඩ හා ශක්තිය තිබෙන බව පැහැදිලි යි. දේශීය ඉදිකිරීම් කර්මාන්ත නඟා සිටුවීමේ අරමුණින් එම ක්ෂේත්‍රයට අදාල ප්‍රශ්න විසඳීමට අප කටයුතු කරගෙන යනවා. ප්‍රමාණවත් නොවූ රාජ්‍ය ආයෝජන, දීර්ඝකාලීන ප්‍රාග්ධන හිඟකම, විදේශීය සමාගම්වලින් එල්ලවන අනවශ්‍ය තරගකාරීත්වය භාණ්ඩ මිලදී ගැනීමේ දී ඇතිවන බාධක පිළිබඳ ප්‍රශ්නවලට විසඳුම් ලබාදීම මේ වැඩපිළිවෙළේ අරමුණයි. කලින් පැවති පොදුජන එක්සත් පෙරමුණු ආණ්ඩුව මගින් පිහිටුවන ලද ඉදිකිරීම් කර්මාන්තය සඳහා වන සහතික අරමුදල යළි පණ ගැන්වීමට කටයුතු කරනවා. ඉදිකිරීම් කර්මාන්තය සඳහා අනුබලයක් ලෙස අවශ්‍ය වන්නාවූ දේශීය නිෂ්පාදන ක්‍රියාශීලි අයුරින් දිරිගැන්වීම තවත් ක්‍රියාමාර්ගයක්. පෞද්ගලික අංශයේද සහයෝගය ඇතිව මෙම කර්මාන්තය සඳහා අවශ්‍ය පර්යේෂණ හා තාක්ෂණ දැනුම ලබා දීමට ආණ්ඩුව ක්‍රියා කරනවා.
සංචාරක ව්‍යාපාරය
ඉදිරියට ගෙන යා හැකි කර්මාන්තවලින් එකක් ලෙස සංචාරක ව්‍යාපාරය තවදුරටත් දියුණු කෙරෙනවා. පරිසරය රැකගැනීම අතින් අපට ඇති විශිෂ්ට වූ හැකියාව, දියුණු සාම්ප්‍රදායික හා සංස්කෘතික භාවිතයන් සහ අපේ පුරාවිද්‍යාත්මක සම්පත් කෙරෙහි විශේෂ අවධානය යොමු කිරීම මේ වැඩ පිළිවෙළේ අරමුණයි. අඩු ආදායමක් ලැබෙන විශාල පරිමාණයෙන් ඉදිකෙරෙන සංචාරක නිකේතන වෙනුවට කුඩා එහෙත් ගුණාත්මක වශයෙන් උසස් වූ සංචාරක මධ්‍යස්ථාන වැඩි දියුණු කිරීම සඳහා අනුබලදීම අවශ්‍යයි. අත්කම් භාණ්ඩ සහිත ගම්මාන, කුඩා නිෂ්පාදකයන් සහිත වූ ඖෂධීය වෛද්‍ය ක්‍රම, ඉහළ පෙළේ සංචාරකයන් සඳහා විශේෂ වූ නිෂ්පාදන සැපයීම ආදී ක්‍රියාමාර්ග මගින් ඒකාබද්ධවූ සංචාරක වැඩපිළිවෙළක් සකස් කිරීමට අප ක්‍රියාකරගෙන යනවා. රුවල් යාත්‍රා සඳහා සාගර ආශ්‍රිත පහසුකම් ද ගංගාවල යාත්‍රා කෙරෙන බෝට්ටු සඳහා අවශ්‍ය පහසුකම් ද වැඩි දියුණු කෙරෙනු ඇත. පරිසරය හා අපගේ පුරාවිද්‍යාත්මක සම්පත් රැක ගැනීම සඳහා ප්‍රමුඛත්වය ලබාදීමට පියවර ගන්නවා.
නිවාස සංවර්ධනය
නිවාස සංවර්ධන වැඩපිළිවෙළේදී ප්‍රමුඛත්වයක් ලැබෙන අංශයක් නම් නාගරික පැල්පත් වැසියන් රීල් වැඩ සටහන යටතේ මහල් නිවාස ඒකකවල පදිංචි කරවීමයි. කලින් පැවති පොදුජන එක්සත් පෙරමුණ ආණ්ඩුව මඟින් ආරම්භ කරන ලද මෙම වැඩ පිළිවෙළ වඩාත් කඩිනම් කිරීමට පියවර ගන්නවා. රජයේ සේවකයන් විදේශ රැකියාවල නියුතුවූවන් වැවිලි කර්මාන්ත ක්ෂේත්‍රයේ කම්කරුවන් සඳහා අඩු වියදම් නිවාස ඉදිකිරීමටත්, ගැටුම් පවතින ප්‍රදේශවල නව නිවාස ජනපද ඉදිකිරීමටත් බැංකු, අර්ථසාධක අරමුදල් සහ පෞද්ගලික අංශයට අනුබල ලබා දෙනවා. පස් වසරක් තුළ නිවාස තුන් ලක්ෂයක් ඉදිකිරීම රජයේ ඉලක්කය බව ජනාධිපතිනිය වැඩි දුරටත් සඳහන් කළා ය.
</post>
<post>
උසාවියෙන්
ලබන අගෝස්තු මාසයේ දී ග්‍රීසියේ ඇතැන්ස් නුවර පැවැත්වෙන ඔලිම්පික් ක්‍රීඩා උලෙළට ශ්‍රී ලංකාව නියෝජනය කරන කණ්ඩායමේ ක්‍රීඩකයන් භාර ව ක්‍රියා කිරීම සඳහා පත්කර ඇති ප්‍රධානයා ගේ පත්වීම අත්හිටුවන අතුරු නියෝගයක් අභියාචනාධිකරණය ඉකුත් 17 වන දා පැනවී ය.
අභියාචනාධිකරණය මේ නියෝගය පැනැවූයේ ශ්‍රී ලංකා ජාතික මලල ක්‍රීඩා සංගම් නියෝජිතයන් පිරිසක් ගොනුකර තිබු අංක 1312/2004 දරණ රිට් ආඥා පෙත්සම සලකා බැලීමෙන් පසු ව ය.
මේ පෙත්සමෙන් තරුණ කටයුතු හා ක්‍රීඩා අමාත්‍ය ජීවන් කුමාරතුංග, එකී අමාත්‍යාංශයේ ලේකම් එස්. රනුග්ගේ, ශ්‍රී ලංකා ජාතික ඔලිම්පික් කමිටුවේ සභාපති හේමසිරි ප්‍රනාන්දු යන මහත්වරු ඇතුළු පාර්ශ්වකරුවන් 28 දෙනකු වගඋත්තරකරුවන් ලෙස නම් කර තිබිණි.
ශ්‍රී ලංකා ඔලිම්පික් ක්‍රීඩා කණ්ඩායම භාර ව ක්‍රියා කිරීම සඳහා ප්‍රධානයකු පත්කර ගැනීමේ දී අනුගමනය කර ඇති පිළිවෙත නීතියට අනුකූල නොවන බව මේ පෙත්සමෙන් ප්‍රකාශ විණි. එසේ පත්කර සිටින ජෝශප් කෙනි මහතා ගේ පත්වීම ක්‍රීඩා පනතට අනුකූල නොවන බව මේ පෙත්සමෙහි ප්‍රකාශිත යි.
අභියාචනාධිකරණ සභාපති සලිම් මර්සූක් සහ කේ. ශ්‍රීපවන් යන විනිසුරු මඩුල්ල හමුවේ අදාළ පෙත්සම් සලකා බැලුණු අතර, ලබන ජූලි පළමු වන දා දක්වා උක්ත පත්වීම අත්හිටුවන අතුරු නියෝගය පැනැවිණි.
මේ පෙත්සම ලබන 28 වන දා යළි සලකා බැලීමට නියමිත ය.
අධිකරණ සේවා සංගමයේ වාර්ෂික සමුළුව පැවැත්වීමට ඉඩ නොදීමෙන් සිය මූලික අයිතිවාසිකම් කඩ වී ඇති බවට දක්වමින් දිසා විනිසුරුවරුන් දෙදෙනකු ගොනුකර තිබු පෙත්සම් දෙකක් ශ්‍රේෂ්ඨාධිකරණය හමුවේ ඉකුත් 18 වන සිකුරාදා සලකා බැලිණි.
අග විනිසුරු සරත් එන්. සිල්වා මහතා ඇතුළු අධිකරණ සේවා කොමිෂන් සභාව වගඋත්තරකරු ලෙස නම් කරමින් පෙත්සම් ගොනුකර තිබුණේ සුනිල් පෙරේරා සහ ජී.ඩී. කුලතිලක යන දිසා විනිසුරුවරුන් දෙදෙනා ය.
මේ පෙත්සම සලකා බැලුණේ හෙක්ටර් එස්. යාපා, ටී.බී. වීරසූරිය හා නිහාල් ජයසිංහ යන ශ්‍රේෂ්ඨාධිකරණ විනිසුරු මඩුල්ල හමුවේ ය.
පෙත්සම්කරුවන් වෙනුවෙන් වාසුදේව නානායක්කාර හා එල්මෝ පෙරේරා යන නීතිඥවරුන් අධිකරණයෙන් ඉල්ලා සිටියේ උක්ත පෙත්සම් පොදු හා මහජන වැදගත්කමකින් යුතු නිසා අගවිනිසුරුවරයා ගෙන් බැහැර පූර්ණ විනිසුරු මඩුල්ලක් හමුවේ විභාග කිරීමට කටයුතු යොදන ලෙස ය.
ඒ පිළිබඳ ව වැඩිදුරටත් සලකා බැලීම ජුලි මස 20 වන දාට නියම කැරිණි.
රක්ෂිත බන්ධනාගාර ගත ව සිටි ශ්‍රී ලංකා ක්‍රිකට් ආයතනයේ හිටපු සභාපති තිලංග සුමතිපාල මහතා ඇපපිට මුදාහැරීමට අභියාචනාධිකරණය තීරණය කෙළේ ඉකුත් 18 වන සිකුරාදා ය.
ආගමන විගමන පනත යටතේ වරදක් සිදුකළ බවට චෝදනා කරමින් ඉකුත් ජනවාරි මස 19 වන දා පටන් රක්ෂිත බන්ධනාගාර ගත ව සිටි තිලංග සුමතිපාල මහතා රුපියල් දෙලක්ෂ පනස් දහසක මුදල් ඇප හා රුපියල් 20,000 කට වැඩි වැටුප් ලබන රජයේ සේවකයන් තිදෙනකු ගේ බැඳුම්කරයක් සහිත ව මුදාහරින ලෙස අභියාචනාධිකරණය නියෝග කෙළේ ය.
ඇන්ඩෲ සෝමවංශ, කේ. ශ්‍රීපවන් හා ගාමිණි ආ.ල. අබේරත්න යන ත්‍රිපුද්ගල අභියාචනාධිකරණ විනිසුරු මඩුල්ල හමුවේ සලකා බැලුණු ඇප පෙත්සම පිළිබඳ ව ශ්‍රීපවන් හා අබේරත්න යන විනිසුරුවරුන් දෙදෙනා තීන්දු දෙකක් ලියා තිබිණි.
මේ අභියාචනාධිකරණ තීන්දුව ඒකමතික තීන්දුවක් වූ අතර, එමඟින් දක්වා තිබුණේ ආගමන විගමන පනත යටතේ ඇප ලබාදීමට නො හැකි බවට ප්‍රතිපාදන දක්වා තිබුණත්, ජනතාවට විසඳුමක් ලබාදීමේ දී අධිකරණයට පුළුල් ප්‍රජාතන්ත්‍රවාදයක් කරා සිය නිම් වළලු පුළුල්කර ක්‍රියාකිරීමට සිදුවන බව ය.
ඉකුත් 21 වන සඳුදා කොළඹ ප්‍රධාන මහේස්ත්‍රාත් අධිකරණය හමුවේ පෙනී සිටි බස්නාහිරි පළාත් සභා මැතිවරණය සඳහා තරග වදින එ.ජා.ප., පොදු පෙරමුණු හා ජ.වි.පෙ. අපේක්ෂකයන් 11 දෙනකු ඇප පනවා මුදා හැරිණි.
මේ අපේක්ෂකයන් අධිකරණයට ඉදිරිපත් ව සිටියේ වැලිකඩ පොලිසිය අධිකරණයට වාර්තාවක් ඉදිරිපත් කරමින් ලබාගෙන තිබු සිතාසි දැන්වීම් අනුව ය.
පළාත් සභා මැතිවරණ නීතිය උල්ලංඝනය වන ආකාරයෙන් මැතිවරණ ප්‍රචාරක දැන්වීම් ප්‍රදර්ශනය කිරීම සම්බන්ධයෙන් අදාළ අපේක්ෂකයනට එරෙහි ව වැලිකඩ පොලිසිය අධිකරණයට වාර්තාවක් ගොනුකර තිබිණි.
අධිකරණයට ඉදිරිපත් නො වී සිටි එක්සත් ජනතා නිදහස් සන්ධානයේ අපේක්ෂක තිලකරත්න රාජපක්ෂ මහතා අත්අඩංගුවට ගෙන අධිකරණයට ඉදිරිපත් කිරීම සඳහා වරෙන්තුවක් ද අධිකරණය නිකුත් කළේ ය.
ඒ වරෙන්තුව අනුව පසුදින (22 නි අඟහරුවාදා) තිලකරත්න රාජපක්ෂ මහතා අධිකරණයට ඉදිරිපත් වීමෙන් පසු ඔහු ද ඇප පනවා මුදාහැරීමට අතිරේක මහේස්ත්‍රාත්වරිය නියෝග කළා ය.
ත්‍රිකුණාමලය පොලිස් නිවස්නයේ දී කෲර ලෙස පහර දී උපසේවා පොලිස් කොස්තාපල්වරයකු මරා දැමීයැ යි චෝදනා කරමින් මූලික අයිතිවාසිකම් පෙත්සමක් ශ්‍රේෂ්ඨාධිකරණයට ඉදිරිපත් කර තිබේ.
බලංගොඩ පදිංචිකාරියක වූ චාමිලා ප්‍රභාෂිනි ඇල්ලේ පතිරණ මහත්මිය ගොනුකර ඇති මේ පෙත්සමෙන් ඇය සිය සැමියා වන එස්.එච්. අබේසිංහ නමැති උපසේවා පොලිස් කොස්තාපල්වරයා ඝාතනය කිරීම ගැන චෝදනා නඟා ඇත.
ත්‍රිකුණාමලය පොලිස් නිවස්නයේ කළමනාකරු ජයතිලක, මූලස්ථාන පොලිස් පරීක්ෂක ඇතුළු සිවුදෙනකු මේ පෙත්සමෙන් වගඋත්තරකරුවන් ලෙස නම්කර තිබේ.
තිදරු පියකු වන සිය සැමියා පොලිස් නිවස්නයේ කළමනාකරුට එරෙහි ව මාස 6 කට ඉහත දී පැමිණිලි කිරීම නිසා සිය සැමියාට කෲර වද හිංසා පමුණුවා මරා දමා ඇති බව මේ පෙත්සමෙන් දක්වා ඇත.
අදාළ වගඋත්තරකාර පොලිස් නිලධාරින්ට එරෙහි ව අපරාධ නඩු පවරන නියෝගයක් නීතිපතිවරයාට නිකුත් කරන ලෙසත්, ඒ නිලධාරින්ට එරෙහි ව විනය පරීක්ෂණ පවත්වන ලෙස ජාතික පොලිස් කොමිෂමට නියෝග කරන ලෙසත්, සුදුසු වන්දියක් ලබා දෙන ලෙසත් ඒ පෙත්සමෙන් අයැද තිබිණි.
උඩතලවින්න දස පුද්ගල ඝාතන නඩුව විභාග කරන මහාධිකරණ ත්‍රිපුද්ගල විනිසුරු මඩුල්ලේ සභාපති විනිසුරුවරයාට එකී විභාගයෙන් බැහැර වන ලෙස විත්තිය කළ ඉල්ලීමක් ඉකුත් 22 නි අඟහරුවාදා නැවතත් ත්‍රිපුද්ගල මහාධිකරණ විනිසුරු මඩුල්ල ප්‍රතික්ෂේප කර තිබේ.
මරණ දඬුවමට නියම වී සිටි බණ්ඩාරවෙල බිඳුණුවැව පුනරුත්ථාපන කඳවුරේ රැඳවියන් සමූහ ඝාතන නඩුවේ පස්වන විත්තිකරු අභියාචන පෙත්සම් විභාගය අතරතුර දී ඉකුත් 22 නි අඟහරුවාදා නිදහස් කිරීමට පංච පුද්ගල ශ්‍රේෂ්ඨාධිකරණ විනිසුරු මඩුල්ල නියම කෙළේ ය.
මෙ සේ නිදොස් කොට නිදහස් කරනු ලැබුවේ මරණ දඬුවමට නියම වී සිටි ටිරොන් රත්නායක නමැති උප පොලිස් පරික්ෂක වරයකු වූ විත්තිකරුවෙකි.
මේ විත්තිකරු ඇතුළු විත්තිකරුවන් සිවු දෙනකුට පසුගිය වසරේ දී මරණ දඬුවම් නියම වූයේ කොළඹ මහාධිකරණ ත්‍රිපුද්ගල විනිසුරු මඩුල්ලක් වෙතිනි.
ශ්‍රේෂ්ඨාධිකරණ පංච පුද්ගල විනිසුරු මඩුල්ල හමුවේ නීතිපතිවරයා වෙනුවෙන් කරුණු දැක්වූ සොලිසිටර් ජෙනරාල් ජනාධිපති නීතිඥ සී.ආර්. ද සිල්වා මහතා ප්‍රකාශ කෙළේ පස්වන විත්තිකරුට එරෙහි අභියාචනය සම්බන්ධයෙන් විරෝධතා මතු නොකරන බව ය.
ඒ අනුව ඒ විත්තිකරු වෙනුවෙන් ජනාධිපති නීතිඥ රියෙන්සි අර්සකුලරත්න මහතා දක්වා තිබු නෛතික කරුණු පිළිගත් ශ්‍රේෂ්ඨාධිකරණය විත්තිකාර ටිරොන් රත්නායක නිදොස් කොට නිදහස් කෙළේ ය.
වසර 2000 ඔක්තෝබර් 30 වන දා බණ්ඩාරවෙල බිඳුණුවැව පුනරුත්ථාපන කඳවුරේ රැඳවියන් 27 දෙනෙකු ඝාතනය කිරීම සම්බන්ධයෙන් මේ විත්තිකරු ඇතුළු පස් දෙනකුට මරණ දඬුවම් නියම වී තිබිණි.
මේ මරණ දඬුවම ඉවත් කරන ලෙස ඉල්ලා සෙසු විත්තිකරුවන් ගොනු කර ඇති අභියාචන පෙත්සම් විභාගය ලබන ජූලි මස 18 වන දා වැඩිදුරටත් විභාග කිරීමට නියමිත ය.
කෘෂිකර්ම පශු සම්පත් අමාත්‍ය අනුර කුමාර දිසානායක මහතා ගේ දේශපාලන අවශ්‍යතාව අනුව තමාට ස්ථාන මාරුවීමක් ලබාදුන්නේ යැයි චෝදනා කරමින් කෘෂිකර්ම හා පශු සම්පත් අමාත්‍යාංශයේ හිටපු අතිරේක ලේකම්වරයකු ගොනුකර තිබු මූලික අයිතිවාසිකම් පෙත්සමක් විභාග කිරීමට ශ්‍රේෂ්ඨාධිකරණය 23 වන බදාදා අවසර ලබාදුන්නේ ය.
එස්.එම්.ඒ.එල්. ගුණතිලක මහතා ගොනුකර ඇති මේ පෙත්සමෙන් අමාත්‍ය අනුර කුමාර දිසානායක, අමාත්‍යාංශ ලේකම්වරයා ඇතුළු 13 දෙනකු වගඋත්තරකරුවන් ලෙස නම්කර තිබේ.
පෙත්සම් විභාගය ලබන සැප්තැම්බර් 17 වන දා නියම කර ඇත.
ශ්‍රී ලංකා නීතිඥ සංගමයේ තොරතුරු තාක්ෂණ කමිටුව ශ්‍රී ලංකාව ඇතුළු දියුණුවන රටවල විද්‍යුත් වාණිජ හා විද්‍යුත් බැංකු ක්‍රමයට අදාළ නෛතික පසුබිම පිළිබඳ සම්මන්ත්‍රණයක් කොළඹ ගාලු මුවදොර හෝටලයේ දී ඉකුත් 23 බදාදා පැවැත්විණි.
මෙහි ප්‍රධාන ආරාධිත අමුත්තා වශයෙන් අග විනිසුරු සරත් එන්. සිල්වා මහතා සහභාගි විය.
විද්‍යුත් වාණිජ හා බැංකු කටයුතුවලට අදාළ ව නව නීති පද්ධතියක් හඳුන්වාදීම කෙරෙහි අවධානයක් යොමුවීම ඵලදායි බව අග විනිසුරුවරයා එහි දී පෙන්වා දුන්නේ ය.
කඩිනම් ක්‍රියාදාමයකින් හා පැහැදිලි විසැඳුමකින් ආරවුල්වලට තුඩු දී සිටින දෙපාර්ශ්වයට පහසුකම් සැලැසීමේ කාර්යය ඉටුකිරීම සඳහා නීතියට පැවරී ඇති වගකීම මෙහි දී අග විනිසුරු සරත් එන්. සිල්වා මහතා අවධාරණය කෙළේ ය.
තෝල්ක මුදලි
</post>
<post>
ශ්‍රී ලංකා රතු කුරුස සමාජයෙන් ව්‍යාපාරික නාමාවලියක්

ශ්‍රී ලංකා රතු කුරුස සමාජය මානුෂික සේවාවන් සැපයීම වෙනුවෙන් ඇප කැපවී කටයුතු කරන විශාලතම රාජ්‍ය නොවන ආයතනයයි. මෙහි ස්වේච්ඡාවෙන් සේවය කරන සාමාජික සංඛ්‍යාව 1,25,000 ක් වන අතර ආපදා වලදී සහන සේවා සැපයීම හැරුණු විට ප්‍රථමාධාර සේවා සැපයීම අතින් ද රතු කුරුස සමාජයට හිමි වන්නේ විශේෂ ස්ථානයකි.
ග්‍රාමීය ප්‍රදේශවල ප්‍රාථමික සෞඛ්‍ය නැංවීම, ගැබිණි මව්වරුන් සඳහා සායන පැවැත්වීම, ඒඩ්ස් පිළිබඳ දැනුවත් කිරීමේ වැඩසටහන් මෙහෙයවීම ජාතික ලේ දන්දීමේ වැඩසටහන් ක්‍රියාත්මක කිරීම මාර්ග අනතුරු අවම කිරීමේ වැඩසටහන් ක්‍රියාත්මක කිරීම මෙන්ම ගිලන් රථ සේවා සැපයීම ද රතු කුරුස සමාජය මඟින් ඉටු කරනු ලබන සේවාවන්.
රතු කුරුස සංවිධානය අන්තර්ජාතිකව රටවල් 181 ක් තුළ පැතිරුණු සාමාජිකයින් මිලියන 100 ක් සිටින ලෝකයේ විශාලතම මානව හිතවාදී සේවාවන් සපයන ආයතනයයි.
 මතෙක් දිවයිනේ සිදුකර ඇති මානුෂික මෙහෙවර සඳහා අවශ්‍ය අරමුදල් රතු කුරුස සංවිධානයට ලැබුණේ විදේශ රටවලිනි. එය බොහෝ විට තෝරා ගත් එක් එක් ව්‍යාපෘති සඳහා පමණක් වූ බැවින් හදිසියේ සිදුවන ස්වභාවික විපත් වලදී හා අනෙකුත් කටයුතුවලදී ක්ෂණිකව මූලිකත්වය ලබාගෙන කටයුතු කිරීමට මේ නිසා අපහසුතාවයක් ඇති වුණි.
එම කටයුතු අඛණ්ඩව හා වඩාත් කාර්යක්ෂමව කරගෙන යෑමේ අරමුණින් ශ්‍රී ලංකා රතු කුරුස සමාජයේ අරමුදල් සම්පාදන අංශය විසින් කම්පැක්ට් ඩිරෙක්ටරි  නමින් ආයතනයක් පිහිටුවා ගන්නා ලදී. ඒ අනුව එම ආයතනය විසින් මෙම ව්‍යාපාරික නාමාවලිය සංයුක්ත තැටියක් ලෙස එළිදැක්වීමට කටයුතු සූදානම් කර ඇත.
දුරකථන නාමාවලියක අවශ්‍යතාවය
දුරකථන භාවිතා කරන්නන් 1,800,000 ට අධික සංඛ්‍යාවක් ශ්‍රී ලංකාවේ සිටිති. මෙයින් දුරකථන 60% ට අධික සංඛ්‍යාවක් ව්‍යාපාරික කටයුතු සඳහා භාවිතා වන දුරකථන වේ. දුරකථන අංක ඇතුළත් නාමාවලි මෙරට භාවිතා වෙයි.
එසේ වුවත් සියලු ම දුරකථන සේවා සපයන ආයතන සඳහා පොදු නාමාවලියක් මෙතෙක් භාවිතයට ගෙන නැත. මෙයට ප්‍රධානම හේතුව වන්නේ මෙවැනි නාමාවලියක් ඉතා විශාල පිටු ගණනකින් යුක්ත වන බැවින් භාවිතා කරන්නන්ට සිදුවන අපහසුතාවයයි. එවැනි මුද්‍රිත නාමාවලියක විශාලත්වය අවම වශයෙන් පිටු 4000 ට අධික වේ. මෙවැනි දුරකථන නාමාවලියක බර කිලෝ 10 ක් පමණ වේ. මෙම අපහසුතාවයන්ට පිළිතුරක් ලෙස මෙම සංයුක්ත ව්‍යාපාරික නාමාවලිය හඳුන්වා දෙන බව රතු කුරුස සමාජය කියයි.
කම්පැක්ට් ඩිරෙක්ටර් යනු කුමක්ද?
පරිගණක තාක්ෂණය උපයෝගි කරගනිමින් නිපදවනු ලැබූ මෙය ඉතා විශාල තොරතුරු ප්‍රමාණයක් ගබඩා කර ගැනීමට හැකි වන සේ නිපදවා ඇත. මෙමගින් ඉතා විශාල දත්ත ප්‍රමාණයක් එක් කුඩා තැටියක ගබඩා කළ හැකි විය. උදාහරණයක් වශයෙන් ගත හොත් බ්‍රිටැනිකා විශ්ව කෝෂයේ වෙළුම් සියල්ලේ ම අඩංගු කරුණු එක් කම්පැක්ට් ඩිස්ක් එකක් තුළ ගබඩා කිරීමට හැකියාව ඇත.
මෙය ඉතාමත් ම පහසුවෙන් ඕනෑම පුද්ගලයකු ගේ හෝ ව්‍යාපාරික ආයතනයක දුරකථන අංකය සොයා ගැනීමේ මාධ්‍යයක් ලෙස ජනප්‍රියත්වයට පත් විණි. ශ්‍රී ලංකාවේ ද පරිගණක යන්ත්‍ර වල ව්‍යාප්තියක් සමඟඛ්ච් මගින් දත්ත ලබා ගැනීම ප්‍රචලිත විය. දැන්ට මෙරට පරිගණක යන්ත්‍ර 800,000 ආසන්න සංඛ්‍යාවක් භාවිතයේ පවතී. එසේම අන්තර්ජාල පහසුකම් හෝ ඊ - මේල් පහසුකම් සහිත පරිගණක යන්ත්‍ර 250,000 අධික සංඛ්‍යාවක් භාවිතයේ පවතී. පරිගණක අධ්‍යාපනයේ ශීඝ්‍ර දියුණුවත් සමඟ පරිගණක භාවිතා කරන්නන්ගේ සංඛ්‍යාව ද ශීඝ්‍රයෙන් වැඩිවෙමින් පවතී.
මෙම කරුණු සැලකිල්ලට ගත් අප ආයතනය ව්‍යාපාරික හා පෞද්ගලික නාමාවලියක් නිකුත් කිරීමට කටයුතු සූදානම් කර ඇත. වසරක පමණ කාලයක් තුළ සිදු කරනු ලැබූ දීර්ඝ අධ්‍යාපනයකින් පසුව ලංකාවට වඩාත් යෝග්‍ය වන පරිදි සූදානම් කර ඇති මෙම සංයුක්ත තැටිය නොවැම්බර් මාසයේ දී වෙළෙඳ පොළට නිකුත් කිරීමට කටයුතු සූදානම් කර ඇත.
කම්පැක්ට් ඩිරෙක්ටරියේ විශේෂාංග
ව්‍යාපාරික හා පුද්ගල දුරකථන අංකයන්ට අමතරව වෙළෙඳ ආයතනයන්හි ෆැක්ස් අංක හා ඊ - මේල් ලිපිනයන් කම්පැක්ට් ඩිරෙක්ටරියේ ඇතුළත් කර ඇත.
ලංකාව පිළිබඳ තොරතුරු විවිධ විෂයන් යටතේ දේශීය මෙන් ම විදේශීය සංචාරකයන්ට වැදගත් වන පරිදි පෙළගස්වා ඇත. මෙහි ලංකාවේ ඓතිහාසික තොරතුරු, දේශපාලනික තොරතුරු, ආර්ථිකමය මෙන් ම ලංකාව තුළ නැරඹීම සඳහා ඇති පාරිසරික වැදගත්කමක් ඇති ස්ථාන, ඓතිහාසික වැදගත් කමක් ඇති ස්ථාන, විනෝද චාරිකා යා හැකි ස්ථාන, කොළඹ නගරයේ වැදගත් ස්ථාන, කෞතුකාගාර, වනෝද්‍යාන, දිය ඇලි, ප්‍රධාන නගර ආදී වැදගත් තොරතුරු රාශියක් මෙහි ඇතුළත් කර ඇත.
ශ්‍රී ලංකාව තුළ සිටින වෘත්තිකයන්ගේ නාමාවලියක් මෙහි ඇතුළත් වෙයි. යමෙකුට තම ප්‍රදේශයේ සිටින කිසියම් වෘත්තිකයෙක් හමුවීමට අවශ්‍ය නම්, එම තොරතුරු පහසුවෙන් ම මෙමගින් සොයාගත හැක. මේ සඳහා ඉංජිනේරුවන්, වෛද්‍යවරුන්, ගණකාධිකාරිවරුන් නීතිඥයන්, ගෘහ නිර්මාණ ශිල්පීන් , තක්සේරුකරුවන් ආදීන්ගේ දුරකථන අංක සහ ලිපිනයන් මෙහි ඇතුළත් කිරීමට බලාපොරොත්තුවේ. මාධ්‍ය ආයතනවල දුරකථන අංක ආදී තවත් බොහෝ දෑ මෙයට ඇතුළත් කරනු ලැබ ඇත.
පාසල් ශිෂ්‍යයන්ට වැදගත් වන ශ්‍රී ලංකාවේ සහ ලෝකයේ සිතියම් රාශියක් ද මෙයට ඇතුළත් ය.
මෙයට අමතරව ව්‍යාපාරික ආයතනවල තොරතුරු ද මීට ඇතුළත් ය. අධ්‍යක්ෂ මණ්ඩලය, ව්‍යාපාරයේ ස්වභාවය, වත්කම් හා බැරකම් ප්‍රකාශනය, ලාභ අලාභ ගිණුම්, ශේෂ පත්‍ර ආදිය ඇතුළත් වෙයි. මෙම ව්‍යාපාරික තොරතුරු කොටස් වෙළෙඳපොළේ ලැයිස්තුගත සමාගම්වල ආයෝජනය කරනු ලබන පුද්ගලයින්ට විශාල පිටුබලයක් සපයයි.
ව්‍යාපාරික ප්‍රතිලාභ
කම්පැක්ට් ඩිරෙක්ටරිය සාර්ථක ප්‍රචාරක මාධ්‍යයකි. එහි දැන්වීම් පළ කිරීම ව්‍යාපාරිකයින්ට සාර්ථක ප්‍රතිඵල අත්කර ගත හැකි ක්‍රමයකි. මෙම ඩිරෙක්ටරිය පරිගණක භාවිතා කරන්නන් සඳහා නිපදවා ඇති බැවින් වෙළෙඳ පළ අවශ්‍යතාවයන් වැඩි, මිලදී ගැනීමේ හැකියාවක් ඇති පාරිභෝගිකයින් සමූහයක් වෙත ව්‍යාපාරය ප්‍රචලිත කිරීමට මෙමගින් හැකියාව ඇත.
නව සහස්‍රයේ පළමු නිකුතුව වන මෙහි ඉතා ආකර්ශණීය ලෙස අඩු වියදමකින් ඔබගේ ව්‍යාපාරය නාමාවලියට ඇතුළත් කරගැනීම සඳහා පහසුකම් සලසා ඇත. මුද්‍රිත මාධ්‍යයක් මෙන් නොව පරිගණක භාවිතයේ දී වෙළෙඳ දැන්වීම එය නරඹන්නන්ගේ සිත් ඇදී යන ආකාරයෙන් විවිධ වර්ණ සංයෝග, විවිධ හැඩතල, ශබ්ද හා රූප උපයෝගී කරගෙන නිපදවිය හැකි ය. මෙම සංයුක්ත තැටිය මෙරට වෙළෙඳ දැන්වීම් සඳහා නව මංපෙත් විවර කරනු ඇත.
භාවිතය
<FRWD>CD</FRWD> තැටි ධාවකයක් සහිත පරිගණක යන්ත්‍රයක් මගින් කම්පැක්ට් ඩිරෙක්ටරිය පරිගණක ගැන දැනුමක් නොමැති පුද්ගලයකුට වුව ද ඉතාමත් පහසුවෙන් භාවිතා කළ හැකි ලෙස නිපදවා ඇත. අන්තර්ජාල තාක්ෂණය උපයෝගී කරගෙන නිපදවා ඇති අධිතාක්ෂණික මෙවලමක් වන මෙහි සෙවුම් යන්ත්‍රය ශ්‍රී ලංකාව තුළ ඇති අවශ්‍යතාවයන්ට සරිලන ලෙස විශේෂයෙන් ම නිපදවා ඇත.
එමගින් කිසියම් වෙළෙඳ ආයතනයක් සොයා ගැනීමේ දී භාවිතා කරන්නාට ඉතා ඉක්මනින් එය සොයා ගැනීමට හැකිවන සේ නිපදවා ඇත. උදාහරණයක් ලෙස කිසියම් නගරයක් තුළ ඇති ඖෂධ වෙළෙඳ සල් සෙයා ගැනීම ද පහසුවෙන් සිදු කළ හැක. කිසියම් වෙළෙඳ සලක හෝ පුද්ගලයකුගේ නමක කොටසක් දන්නා අවස්ථාවකදී වූවද එම වෙළෙඳ සලේ හෝ පුද්ගලයාගේ දුරකථන අංකය හා ලිපිනය සොයා ගත හැකි වන සේ මෙය නිපදවා ඇත
එසේම වෙළෙඳ ආයතනයක නම හෝ ලිපිනය හෝ නොදැන එය පිහිටා ඇති නගරය පමණක් දන්නා අවස්ථාවක වුව ද එම වෙළෙඳ ආයතනයේ විස්තර පහසුවෙන් සොයා ගත හැක. අන්තර්ජාල තාක්ෂණය උපයෝගී කරගෙන නිපදවා ඇති නිසා මෙහි සඳහන් සියලු කරුණු අපහසුවකින් තොරව ම අන්තර්ජාලය හා සම්බන්ධ කළ හැක. එවිට කම්පැක්ට් ඩිරෙක්ටරියේ ඇති ව්‍යාපාර තොරතුරු ඕනෑම පුද්ගලයකුට ලෝකයේ ඕනෑම ස්ථානයකින් ලබාගත හැකි ය.
ව්‍යාප්තිය
මෙම නාමාවලිය සඳහා දැන්වීම් ලබාදෙන ආයතනවලට පළමුව මෙම නාමාවලිය ලබාදෙන අතර ඊට අමතරව ප්‍රධාන පෙලේ සියලුම ව්‍යාපාරික ආයතන වෙත නොමිලේ ලබාදීමට කටයුතු කෙරේ. ලෝකයේ රටවල් 181 ක්‍රියාත්මක වන රතු කුරුස සමාජයේ ශාඛාවලට මෙම නාමාවලිය නිකුත් කරනු ලබන බැවින් අන්තර්ජාතිකව ප්‍රචාරයක් ලබා ගැනීමට වෙළෙඳ දැන්වීම් ලබාදුන් ව්‍යාපාරවලට හැකියාව ලැබේ.
තවත් 100,000 පමණ සංයුක්ත තැටි ප්‍රමාණයක් පොත් අලෙවිසල් වලට හා ඛ්ච් අලෙවිකරණ ආයතන වෙත ලබා දීමට අදහස් කෙරේ. සංයුක්ත තැටි අලෙවිය මගින් ලාභ ඉපයීමට අදහසක් නොමැති අතර අන්තර්ජාතිකව හා දේශීයව මෙම දුරකථන නාමාවලිය පිටපත් 300,000 ක් බෙදාහැරීමක් පළමු අවුරුද්ද තුළ බලාපොරොත්තු වෙමු.
අන්තර්ජාලයට සම්බන්ධ කිරීම
මෙම නාමාවලියට වෙළෙඳ දැන්වීම් ලබාදෙන සියලුම වෙළෙඳ ආයතනවල දැන්වීම් අන්තර්ජාලය තුළට <FRWD>www.compact-cd.com</FRWD> යන වෙබ් අඩවිය මගින් ඇතුළත් කෙරේ. එවිට අන්තර්ජාලය තුළට පිවිස ඕනෑම කෙනකුට එම වෙළෙඳ ආයතන පිළිබඳ තොරතුරු ලබාගත හැකි ය.
</post>
<post>
රසායන විද්‍යාව අ. පො. ස. උසස් පෙළ
1. පහත ඉදිරිපත් කරන කාබනික රසායන විද්‍යාව ප්‍රශ්නවලට පිළිතුරු දීමෙන් විභාගයට මුහුණ දීමට පෙරහුරුවක් ලබාගන්න. මෙයට උත්තර ලිවීමෙන් පසු ලිපියේ ඉදිරිපත් කරන උපදෙස් සම්පිණ්ඩනය කියවා දැනුම වර්ධනය කර ගැනීමට උත්සාහ ගන්න.
  (1) <FRWD>A</FRWD> සංයෝගය ප්‍රකාශ සමාවයවිකතාව පෙන්නුම් නොකරන අතරම  <FRWD>C</FRWD>සංයෝගය බ්‍රේඩී ප්‍රතිකාරකය සමග තැඹිලි පාට අවකේෂපයක් සාදයි නම්  <FRWD>A, B</FRWD> හා  <FRWD>C</FRWD> සඳහා ව්‍යුහ යෝජනා කරන්න.
 (2) <FRWD>A</FRWD> සංයෝගයේ  <FRWD>IUPAC</FRWD> නාමය ලියන්න.
 (3) <FRWD>B</FRWD>  හා  <FRWD>C</FRWD>සංයෝගවල කාබන් දාමයේ ඇති කාබන් පරමාණු  <FRWD>IUPAC</FRWD> ක්‍රමයට අංකනය කර පහත ඉදිරිපත් කරන ප්‍රශ්න වලට පිළිතුරු දෙන්න.
 <FRWD>(a) B</FRWD>සංයෝගයේ කාබන් පරමාණු (පළමුවන හා දෙවන) කුමන මුහුම් කරණ ක්‍රමය අනුගමනය කර ඇත්ද? වෙන් වෙන්ව සඳහන් කරන්න. (අනවශ්‍ය සංකේත කපා හැර පිළිතුර දෙන්න.)
1. වන කාබන් පරමාණුව  <FRWD>(sp1/ sp2/ sp3)</FRWD> වේ.
2. වන කාබන් පරමාණුව  <FRWD>(sp1/ sp2/ sp3)</FRWD> වේ.
 <FRWD>(b)</FRWD> ඉහත පරිවර්තනයේදී  <FRWD>B</FRWD> සංයෝගයේ  <FRWD>C</FRWD> සංයෝගය බවට පරිවර්තනය කරන විට <FRWD>B</FRWD> හි පළමුවන කාබන් පරමාණුව  <FRWD>(sp1/ sp2/ sp3)</FRWD> මුහුම් කරණ ක්‍රමයෙන්  <FRWD>(sp1/ sp2/ sp3)</FRWD> මුහුම්කරණ ක්‍රමයට පරිවර්තනය කෙරේ.
 (4) ඉහත ප්‍රතික්‍රියාවට අදාළ වන පළමුවන පියවරේ යන්ත්‍රනය සළකන විට එම පියවර කුමන වර්ගයට අයත්වේදැයි නිගමනය කර ඉදිරිපත් කරන්න.  <FRWD>A</FRWD>සංයෝගය  <FRWD>B</FRWD>සංයෝගය බවට පෙරළීම (ආකලන/ ආදේශ/ මුක්තඛණ්ඩ/ ඉවත්ව යෑමේ) ප්‍රතික්‍රියාවකි. (අනවශ්‍ය වචන කපා හරින්න.)
(2) වෙදකමෙහි භාවිතා කරන ඇස්ප්‍රින් හා පැරසිටමෝල් වල රසායනික ව්‍යුහ පහත ඉදිරිපත් කර ඇත.
ඇස්පිරින්
පැරසිටමෝල්
 <FRWD>(a)</FRWD> ඇස්පිරින් හා පැරසිටමෝල් සාම්පල දෙකක් ඔබට දී තිබේ නම් එම ද්‍රව්‍ය දෙක එකක් අනිකෙන් වෙන්කර හඳුනාගැනීම සඳහා ඔබ කුමන ක්‍රියාමාර්ගයක් ගන්නේදැයි කෙටියෙන් දක්වන්න. ඔබ බලාපොරොත්තු වන නිරීක්ෂණද සඳහන් කළ යුතුය.
 <FRWD>(b)</FRWD>ඇස්පිරින් හා පැරසිටමෝල් යන සංයෝග දෙක උණුසුම් සාන්ද්‍ර සෝඩියම් හයිඩ්‍රොක්සයිඩ් සමග ප්‍රතික්‍රියා කළ විට සෑදෙන සංයෝග වල ව්‍යුහ ඉදිරිපත් කරන්න.
 <FRWD>(c)</FRWD> සැලිසිලික් අම්ලය  <FRWD>(2- hydroxybenzoic acid)</FRWD> ඔබට සපයා තිබේ නම් එය භාවිත කරමින් ඔබ ඇස්පිරින් සාදාගන්නේ කෙසේදැයි තත්ත්වයන් සහිත සමීකරණ මගින් දෙන්න.
<FRWD>(d)</FRWD>පැරසිටමෝල්වලින් ආරම්භ කර පියවර පහකට නොවැඩි වන පියවර සංඛ්‍යාවකින් ඔබ සාදාගන්නේ කෙසේදැයි තත්ත්වයන් සහිත සමීකරණ මගින් ඉදිරිපත් කරන්න.
(3) අණුක සූත්‍රය  <FRWD>C4H4O4</FRWD> ඇති  <FRWD>(A)</FRWD> සංයෝගය සෝඩියම් කාබනේට් සමග කාබන් ඩයොක්සයිඩ් සාදයි. මෙම සංයෝගය වැඩිපුර
<FRWD>(a)</FRWD> මෙතනෝල් සහ සාන්ද්‍ර  <FRWD>H2SO4</FRWD>අම්ලය බිංදු කිහිපයක් සමග උණුසුම් කළ විට සාපේක්ෂ අණුක ස්කන්ධය 144 ක් වන සංයෝගයක් සෑදේ.  ඒ සංයෝගය සිස් - ට්‍රාන්ස් සමාවයවිකතාවද පෙන්නුම් කරන්නේ නම්  <FRWD>A</FRWD>වලට පිහිටිය හැකි ත්‍රිමාන සමාවයවිකවල ව්‍යුහ ඉදිරිපත් කරන්න.
(3)  <FRWD>(b) A</FRWD> සංයෝගය තදින් රත්කළ විට අණුක සූත්‍රය  <FRWD>C4H2O3</FRWD> ඇති  <FRWD>B</FRWD> සෑදේ. <FRWD>B</FRWD> හි ව්‍යුහය ඉදිරිපත් කරන්න.
 <FRWD>(c)</FRWD>පහත දැක්වෙන විපර්යාස සළකන්න. එම විපර්යාසවල යන්ත්‍රන සළකන විට ඉලෙක්ට්‍රෝෆිලික ආකලන ප්‍රතික්‍රියාවක් ලෙස හඳුන්වා දිය හැක්කේ මින් කුමන ප්‍රතික්‍රියාවද?
(1) එතේන් සමග ක්ලෝරීන් (විසරින හිරු එළිය තිබෙන විට)
(2) බෙන්සීන් සමග බ්‍රෝමීන් ( <FRWD>FeBr</FRWD>3 තිබෙන විට)
(3) ප්‍රොපිලීන් සමග බ්‍රෝමීන්
(4) ඇල්කිල් හේලයිඩය ජලීය ක්ෂාරය සමග.
<FRWD>(d)</FRWD>ඔබ ඉගෙන ගත් ඉලෙක්ට්‍රෝෆිලික ආකලන ප්‍රතික්‍රියාවක යන්ත්‍රනය ඉදිරිපත් කරන්න.
(4)  <FRWD>(a)</FRWD> පහත ඉදිරිපත් කරන පරිවර්තනයට අදාළ ව අතරමැදි සංයෝග හා එක් එක් පියවරට අදාළ ප්‍රතිකාරක හා තත්ත්ව අදාළ කොටුවල සඳහන් කරන්න.
</post>
<post>

රසායන විද්‍යාව
2 කොටස

(4) <FRWD>(b)</FRWD> පියවර දෙකකට වඩා නොවැඩි පියවර සංඛ්‍යාවකින් පහත දැක්වෙන පරිවර්තනය සිදුකරන්නේ කෙසේදැයි තත්වයන් සහිතව වූ ප්‍රතිකාරක සඳහන් කරමින් ඉදිරිපත් කරන්න.
<FRWD>(c)</FRWD> අණුක සූත්‍රය <FRWD>C3H6O3 (A)</FRWD>සංයෝගය සෝඩියම් කාබනේට් සමග ක්‍රියාකර කාබන්ඩයොක්සයිඩ් වායුව නිදහස් කරයි. එය ප්‍රකාශ සමාවයවිකතාවද දක්වයි නම් එයට තිබිය හැකි ව්‍යුහය නිගමනය කරන්න.
දැන් මෙම ප්‍රශ්ණ වලට පිළිතුරු සෙවීමේදී ඔබට මතුවූ ගැටලු සහ ඒවාට විස෾ඳුම් ලබාගතයුතු ආකාරය විමසා බලමු.
(1) වන ප්‍රශ්ණය මුලින්ම ගනිමු.
මෙහි අණුක සූත්‍රය දුටු පමණින් එය නැවත ශ්‍රේණයකට අයත්වන සංයෝගයක් දැයි තේරුම් බේරුම් කර ගැනීමට ඔබ සමත් විය යුතුය. එය එතරම් ම අපහසු දෙයක් නොවේ. ඔබ සංයෝග ශ්‍රේණි වල පොදු සූත්‍ර දන්නා හෙයින් පහසු කාර්යයක් වෙයි.
<FRWD>A</FRWD> සංයෝගය ඇල්කිල් ඩයි හේලයිඩයක් වේ. සූත්‍රය අනුව එය සංතෘප්ත සංයෝගයක් බව පැහැදිලිය. <FRWD>A</FRWD>සංයෝගය ප්‍රකාශ සමාවයවිකතාව නොදක්වයිලු. එසේ නම් ඔබ එයින් කළ යුත්තේ එහි අසමමිතික කාබන් පරමාණුවක් නොපිහිටන ආකාරයට ව්‍යුහය ඉදිරිපත් කිරීමය. එපමණක්ද නොව එය මද්‍යසාරය <FRWD>KOH</FRWD>සමග රත් කළවිට ත්‍රිත්ව බන්ධනයක්ද සෑදිය යුතුය. මෙම කරුණු දෙකම ඉටුවීමට නම් ව්‍යුහය පහත ඉදිරිපත් කරන ආකාර දෙකෙන් කුමන එකක් හෝ විය හැක.
හෝ
ඉහත දැක්වූ ව්‍යුහ දෙකෙන් කුමන ව්‍යුහය ඉදිරිපත් කළත් දෙනලද දත්තයන්ට ගැලපෙයි. නමුත් පහත දැක්වෙන ව්‍යුහ දෙක දෙනලද දත්තයන්ට ගැලපෙන්නේ නැත.
මෙහි අසමමිතික කාබන් පරමාණුවක් තිබෙන නිසා දෙන ලද දත්තයට ගැලපෙන්නේ නැත.
මෙය මද්‍යසාරය <FRWD>KOH</FRWD> සමග රත් කළවිට ත්‍රිත්ව බන්ධනයක් නොසාදන නිසා දෙන ලද දත්තයට නොගැලපේ.
මෙම ප්‍රශ්ණයේ <FRWD>B</FRWD>  සංයෝගයේ ව්‍යුහය ඉදිරිපත් කිරීම එතරම් දුෂ්කර නොවේ. අණුක සූත්‍රය අනුව එය ඇල්කයිනයක්ම බව තීරණය කළ හැක. එපමණක්ද නොව මෙම අණුක සූත්‍රය ඇති ඇල්කයින එකක්ම පමණකි පිහිටන්නේ.
 ලඟට <FRWD>C</FRWD> සංයෝගය කුමක් විය හැකිදැයි සළකා බලමු. අණුක සූත්‍රය දෙස බලනවිටනම් එය ඇල්සිනයිඩ හෝ කීටෝනමය ව්‍යුහයක් පිහිටිය හැකිවෙයි. <FRWD>Fe 3+/m. H2SO4</FRWD> අම්ලය යොදාගන්නේද ඇල්කයිනයක් අනුරූප කීටෝනයකට පරිවර්තනය කරගැනීමටය. මෙම තත්වයන් යටතේදී ඇල්සිනයිඩයක් සාදන්නේ ඇසිටලීන් පමණකි. අනෙකුත් සියලුම ඇල්කයින මෙම තත්ව යටතේ කීටෝන තනන බව ඔබ තේරුම්ගෙන සිටිය යුතුය. එනිසා මෙහිදී <FRWD>C3H6O</FRWD> අණුක සූත්‍රය ඇති සංයෝගයේ ව්‍යුහය <FRWD>CH3-C11-CH3</FRWD> වශයෙන් වේ.
<FRWD>A, B</FRWD> හා <FRWD>C</FRWD> වල ව්‍යුහ මෙසේ ඉදිරිපත් කළ හැකිය.
(3)
<FRWD>a</FRWD> හා <FRWD>b</FRWD> කොටස් සඳහා පිළිතුරු තේරීමට උත්සාහ ගනිමු.
මෙහිදී ප්‍රශ්ණය වන්නේ අදාල කාබන් පරමාණුවල මුහුම්කරන ක්‍රමය<FRWD>SP1</FRWD> ද නැතහොත් <FRWD>SP2</FRWD> වේද නැතහොත් <FRWD>SP3</FRWD> වේද යන්නයි. මා ඉදිරිපත් කරන කරුණු අවබෝධ කරගන්නේනම් මෙවැනි ඕනෑම ප්‍රශ්ණයකට ඉතා පහසුවෙන් පිළිතුරු ලිවීමට ඔබට හැකිවනු ඇත.
*කාබන් වල සංයුජතාව 4 වන බව ඔබ දන්නවා. එනිසා එය සංයෝග සෑදීමේදී සහබන්ධන හතරක්ම සාදනු ඇති.
*කාබන් සාදන එම සහබන්ධන හතරට පරමාණු හෝ පරමාණු කාණ්ඩ හතරක්ම සම්බන්ධව පිහිටයි නම් එම කාබන් පරමාණුවේ මුහුම්කරණ ක්‍රමය අනිවාර්යයෙන්ම <FRWD>SP3</FRWD> මුහුම්කරණ ක්‍රමයයි. පහත දැක්වෙන සංයෝගයේ සෑම කාබන් පරමාණුවකටම කාණ්ඩ 4 ක් බැගින් සම්බන්ධව ඇත.
මෙහි කාබන් පරමාණු තුනම <FRWD>SP3</FRWD>  මුහුම්කරණ ක්‍රමය අනුගමනය කළ ඒවා ලෙස හඳුන්වා දිය හැකිය.
*පහත දැක්වෙන සංයෝගයේ කාබන් පරමාණු බන්ධන සාදා ඇති ආකාරය සොයාබලන්න.
මෙහි 1 වන හා 2 වන කාබන් පරමාණු අතර ත්‍රිත්ව බන්ධනයක් පිහිටයි. එවිට එකක්  ෙබන්ධනයක් වන අතර අනෙක බන්ධන දෙක <FRWD>TT</FRWD>බන්ධන වේ. එම කාබන් පරමාණු දෙක අතර <FRWD>TT</FRWD>බන්ධන දෙකක්ම සෑදීමට නම් එම පළමුවන හා දෙවන කාබන් පරමාණු <FRWD>SP1</FRWD> මුහුම්කරණ ක්‍රමය අනුගමනය කළ ඒවා විය යුතුය. කෙටියෙන් සමාලෝචනය කළහොත් කාබන් පරමාණු දෙකක් අතර ත්‍රිත්ව බන්ධනය තිබෙන ඕනෑම අවස්ථාවක දී අදාල කාබන් පරමාණු දෙක<FRWD>SP1</FRWD> මුහුම්කරණ ක්‍රමය අනුගමනය කළ ඒවා වෙයි.
*<FRWD>C</FRWD> සංයෝගයේ ව්‍යුහය සළකමු.
මෙහි කොන් දෙකේ පිහිටන කාබන් පරමාණු දෙක ඉහත 3මුහුම්කරණ ක්‍රමය අනුගමනය කළ ඒවා බව දැන් පැහැදිලිය.
</post>
<post>
රසායන - 4 කොටස
මෙම විපර්යාස දෙකට අමතරව ඇස්පිරින්වල ඇති  <FRWD>OCOCH3</FRWD> හෙවත් එස්ටර කාණ්ඩයද පැරසිටමෝල්වල ඇති  <FRWD>NHCOCH3</FRWD> ඇමයිඩ කොටසද ජල විච්ඡේදනය වන බැවින් ඒවා ජල විච්ඡේදනය වූ ආකාරයට ඵල ඉදිරිපත් කළ යුතු වෙයි. එවිට සෑදෙන ඵල මෙසේය.
ඇස්පිරින් වලින් ලැබෙන ඵල
පැරසිටමෝල් වලින් ලැබෙන ඵල
3. දැන් අපි තුන්වන ප්‍රශ්ණයෙන් ඉදිරිපත් කරන ලද ගැටලුවට ඔබ මුහුණ දිය යුතු ආකාරයත් එය විසඳීම පිණිස ඔබේ චින්තනය සකස් විය යුතු ආකාරයත් විමසා බලමු.
අණුක සූත්‍රය  <FRWD>C4H4O4</FRWD> ඇති  <FRWD>(A)</FRWD>සංයෝගය සෝඩියම් කාබනේට් සමග කාබන්ඩයොක්සයිඩ් සාදයි නම් එය ආම්ලික බව පමණක් නොව එහි ඔක්සිජන් පරමාණු 4 ක් ම ඇති නිසා එහි <FRWD>COOH</FRWD> කාණ්ඩයක් නොවේ නම් කාබොක්සිලික් කාණ්ඩ දෙකක් ම පිහිටිය හැකි බවට ඔබ තීරණය කරනු ඇත.  <FRWD>COOH</FRWD>කාණ්ඩ එකක් පිහිටන බව ස්ථිර නමුදු  <FRWD>COOH</FRWD>  කාණ්ඩ දෙකක් ම තිබෙන බව තීරණය කිරීම අනුචිත වේ. ස්ථිර පදනමක් නැති නිසාය. ඉතිරි ඔක්සිජන් පරමාණු දෙක ඇල්ඩිනයඩ කාණ්ඩ හා ඇල්කොහොල කාණ්ඩය නිසා විය හැකි නොවේද? නමුත් මේ ගැන නිෂ්චය වශයෙන් දැනගැනීමට ඔබට උවමනා ය. කෙසේද සොයාගන්නේ. ඔබට දී තිබෙන දත්තයේ මෙය සොයා ගැනීමට ප්‍රමාණවත් හෝඩුවාවක් තිබිය යුතුය.  ඒසංයෝගය වැඩිපුර මෙතනෝල් සහ සාන්ද්‍ර සල්ෆියුරික් අම්ලය බිංදු කීපයක් සමග උණුසුම් කළ විට සාපේක්ෂ අණුක ස්කන්ධය 144 වන සංයෝගයක් සෑදුන බව ප්‍රකාශ වී තිබෙනවා නේද? එය ඉදිරිපත් කර ඇත්තේ <FRWD>COOH</FRWD> කාණ්ඩ ගණන තීරණය කිරීමටය.
මෙතනෝල් සමග එස්ටරිකරණයට භාජනය කරන විට කුමක්ද සිදුවන්නේ.
එවිට සිදුවන්නේ කාබොක්සිලික් අම්ලයෙන්  <FRWD>OH</FRWD>කොටස ගැලවී එයට මෙතනෝල් වලින් එන  <FRWD>CH3O</FRWD>කොටස සම්බන්ධ වීමයි. සමස්ථයක් ලෙස ගත් විට ස්කන්ධය පර.ස්. <FRWD>A.</FRWD> 14 කින් වැඩිවීමක් මෙහිදී සිදුවේ. එසේ නම්  <FRWD>A</FRWD>නමැති සංයෝගයේ (සාපේක්ෂ අනුක ස්කන්ධය = 116) මෙතනෝල් සමග ක්‍රියා කරවූ විට ස්කන්ධය 144 දක්වා වැඩි වූයේ කෙසේද? මෙහිදී වැඩිවීම (144 - 116 = 28) ස්කන්ධ ඒකක 28 කි. මෙයින් පෙනෙන්නේ එස්ටරය සෑදීමේදී මෙතනෝල් අනු දෙකක් ම ක්‍රියාත්මක වූ බවයි. ඒ නිසා <FRWD>(A)</FRWD> සංයෝගයේ  <FRWD>COOH</FRWD> කාණ්ඩ දෙකක් ම පිහිටන බව තීරණය කළ හැකි වෙයි.
 <FRWD>(A)</FRWD>සංයෝගයේ  <FRWD>COOH</FRWD>කාණ්ඩ දෙකක් ම පිහිටන බව දැන් පැහැදිලිය.  <FRWD>(A)</FRWD>සිස්ට්‍රාන්සමාවයවිකතාවද පෙන්වයි නම් එහි ද්විත්ව බන්ධනයක්ද පිහිටන බව පැහැදිලි ලෙස තීරණය කළ හැකි ය. එනිසා එහි සිස් සහ ට්‍රාන්ස් ආකාර දෙක දැන් ඉදිරිපත් කළ හැකි වෙයි.
සිස් ආකාරය
ට්‍රාන්ස් ආකාරය
තුන්වන ප්‍රශ්නයේ  <FRWD>(b)</FRWD>කොටසින් කියාපාන්නේ මෙම  <FRWD>C4H4O4 (A)</FRWD> සංයෝගය තදින් රත්කළ විට අණුක සූත්‍රය  <FRWD>C4H4O4 (B)</FRWD>  සෑදෙන බවකි. මෙවැනි අවස්ථාවක දී සිදුවූයේ කුමක්දැයි දැන ගැනීමට ඇති හෝඩුවාව වන්නේ අනුක සූත්‍ර දෙකේ ඇති වෙනසයි. මෙම අණුක සූත්‍ර දෙකේ ඇති වෙනස හයිඩ්‍රජන් පරමාණු දෙකක් හා ඔක්සිජන් පරමාණු එකකි. එනම්  <FRWD>H2O </FRWD>ය. එනිසා රත්කරන විට ජලය අණුවක් ඉවත්ව යන බව පැහැදිලි වනු ඇත. එවිට <FRWD>B</FRWD>හි ව්‍යුහය පහත දැක්වෙන ආකාරයට ඉදිරිපත් කළ හැකි වෙයි.
රත්කරන විට මෙසේ ජලය අනුවක් ගලවා දමමින් (විජලනය වෙමින්) ඇන්හයිඩ්‍රයිඩය හෙවත් විජලය සෑදීමට නම්  <FRWD>COOH</FRWD> කාණ්ඩ දෙක සිස් ආකාරයෙන් ම පැවතිය යුතු බව අමතක නොකරන්න.
3.  <FRWD>(C)</FRWD> කොටසේ ප්‍රශ්නයට පිළිතුරු සොයන්නේ කෙසේද? ඔබ ඉගෙන ගත් එක් එක් ප්‍රතික්‍රියා යන්ත්‍රනයක් ඉලෙක්ට්‍රෝෆිලික ආකලනවේද? නියුක්ලියෝෆිලික ආදේශ එකක් වේද වශයෙන් වෙන වෙනම කට පාඩම් කර මතක තබා ගන්නට උත්සාහ කිරීම අනුවණකමකි. ඒ වෙනුවට පහත දැක්වෙන ආකාරයට කරුණු ගොනු කොට සිහියේ රඳවා ගන්නට උත්සාහ ගන්න. එසේ කිරීම ඉතාම පහසු ක්‍රියාවක් වෙනු ඇත.
* ප්‍රතිකාරකය ධන ආරෝපිත එකක් නම් එය සොයා යන්නේ සෘණ ආරෝපිත කේන්ද්‍රයක් ය. ධන ආරෝපිත ප්‍රතිකාරකය ඉලෙක්ට්‍රෝන කෙරෙහි ඇලුම් කරයි. ඒ නිසා එය ඉලෙක්ට්‍රෝෆිලික ප්‍රතික්‍රියාවක් හෙවත් ඉලෙක්ට්‍රෝෆිලයකි. ඒ නිසා සිදුවන විපර්යාසයේ යන්ත්‍රනය ඉලෙක්ට්‍රෝෆිලික ප්‍රතික්‍රියාවක් වෙයි.
* එහි විරුද්ධ පැත්ත නම් ප්‍රතිකාරකය සෘණ ආරෝපිත වීමයි. එවිට එය සොයා යන්නේ ධන ආරෝපිත කේන්ද්‍රයකි. එය ධන ආරෝපණයට හිමිකම් කියන න්‍යෂ්ටිය කෙරෙහි ආකර්ශණය කරන යන අර්ථයෙන් නියුක්ලියෝෆිලික ප්‍රතිකාරකයක් හෙවත් නියුක්ලියෝෆයිලයක් වෙයි. ඒ නිසා විපර්යාසයේ යන්ත්‍රණය නියුක්ලියෝෆිලික ප්‍රතික්‍රියාවක් ලෙස හැඳින්විය හැක.
නමුත් ප්‍රතික්‍රියාවක යන්ත්‍රනය ඉලෙක්ට්‍රෝෆිලික හෝ නියුක්ලියෝෆිලික වශයෙන් හැඳින්වීම ප්‍රමාණවත්් නොවේ. හේතුව ඒ සමගම ආකලන ප්‍රතික්‍රියාවන් වේද? නැතහොත් ආදේශ ප්‍රතික්‍රියාවක් වේද යන්නද සඳහන් කළ යුතුවෙයි.
* ආකලනයේදී තිබෙන පරමාණු එසේම තිබියදී ඊට අමතරව තවත් පරමාණු හෝ පරමාණු කාණ්ඩ එකතු වීම සිදුවේ. එවිට එක් ඵලයක් පමණක්ය සෑදෙන්නේ.
* ආදේශ වීමේදී තිබෙන පරමාණුවක් හෝ පරමාණු කාණ්ඩයක් වෙනුවට එම සංයුජතාව පිරවීමට පිටතින් පැමිණෙන කාණ්ඩයක් සමත්වෙයි. එවිට ඵල වශයෙන් එක් සංයෝගයක් නොව සංයෝග දෙකක්ම සෑදෙනු ඇත.
මේ ආකාරයට කල්පනා කිරීමෙන් දෙන ලද යන්ත්‍රණය නම් කිරීමට ඔබට පුළුවන් වනු ඇත. පහත දැක්වෙන විපර්යාසය සළකමු.
මෙහි කාබනික සංයෝගයට පහරදෙන ප්‍රතිකාරකය <FRWD>OH</FRWD> අයනයකි. එය නියුක්ලියෝෆයිලයකි. එනිසා විපර්යාසය නියුක්ලියෝෆිලික ප්‍රතික්‍රියාවක්වෙයි. තවද මෙහි <FRWD>Br</FRWD> වෙනුවට<FRWD>-OH</FRWD> සම්බන්ධ වීම සිදුවේ. එනිසා විපර්යාසය නියුක්ලියෝෆිලික ආදේශ ප්‍රතික්‍රියාවකි.

4. දැන් 4 වන ප්‍රශ්නයේ එන <FRWD>(a)</FRWD> කොටසට අදාල පිළිතුර කරා යන්නේ කෙසේදැයි විග්‍රහ කර බලමු.
එහි ආරම්භක ද්‍රව්‍ය ටොලුයීන්ය සාදාගත යුතු වන්නේ වේ.
මෙය දුටු පමණින් ඔබ ගන්නා ක්‍රියාමාර්ගය තීරණය කිරීම පහසු නේද? ග්‍රිනාඩ් ප්‍රතිකාරක ක්‍රමය යොදා ගනිමින් මෙය සිදුකළ යුතුය යන්න ඔබට පසක්් විය යුතුය.
 වදුරටත් විග්‍රහ කළහොත් වළලු දෙක මැදිකරගෙන ඇති ද්විත්ව බන්ධනය සෑදිය යුත්තේ ඇල්කොහොලය විජලනය කිරීමෙනුයි. අනුරූප ඇල්කොහොලය ද්විතීයික ඇල්කොහොලයක් මෙසේ බලන විට ද්වතීයික ඇල්කොහොලය සාදාගැනීමට ග්‍රීනාඩ් ප්‍රතිකාරකයම භාවිතා කළ යුතු වෙනවා. දැන් ඔබට සිදුකිරීමට ඇත්තේ බෙන්සීන් වලලු දෙකට සම්බන්ධ කොට ඇතිඕප හා ව්ඩ්2 යන කාණ්ඩ උචිත අවස්ථාවේදී වලල්ලට සම්බන්ධ කිරීමයි.
අවසාන වශයෙන් 4<FRWD>(b)</FRWD> කොටසේ පරිවර්තනයට පිළිතුරු සොයමු.

(4) සංයෝගයේ ඇති <FRWD>-CH3 ZjhxH/KMno4</FRWD> භාවිතයෙන් පහසුවෙන් <FRWD>- COOH</FRWD> ඛණ්ඩයට පරිවර්තනය කළ හැකි වෙයි. නමුත් එවිට <FRWD>- CHOH CH3</FRWD> කාණ්ඩය ද ඔක්සිකරණයට භාජනය වේ.

දැන් ඔබ විසින් කළ යුතුව ඇත්තේ <FRWD>-C11-CH3</FRWD> කාණ්ඩය නැවත <FRWD>-CHOH CH3</FRWD> බවට ඔක්සිහරණය කිරීමයි. ඒ සඳහා ලිතියම් ඇලුමිනියම් හයිඩ්‍රයිඩ් <FRWD>(LiALH4)</FRWD> භාවිතා කළ නොහැක. හේතුව එවිට <FRWD>-COOH</FRWD> ඛණ්ඩය ද <FRWD>- CH2OH</FRWD> බවට ඔක්සිහරණය වනු ඇත. මෙහිදී කළ යුතු වන්නේ<FRWD>-COOH</FRWD> කාණ්ඩය ඔක්සිහරණය වෙන්නට ඉඩ නොදී<FRWD>-C11 - CH3</FRWD> කාණ්ඩය පමණක් ඔක්සිහරණය වන ඔක්සිහාරකයක් <FRWD>O</FRWD> යොදා ගැනීමයි. සෝඩියම් බෝරෝ හයිඩ්‍රයිඩ් <FRWD>(NaBH4)</FRWD> මේ සඳහා යොදාගත හැකි විශේෂ වූ ඔක්සිහාරකයයි.
පහත ඉදිරිපත් කරන ප්‍රශ්නවලට පිළිතුරු ලිවිය හැකිදැයි සොයා බලන්න.
1. යන සංයෝගයෙන් පටන් ගෙන පියවර 4 කට නොවැඩි පියවර සංඛ්‍යාවක් අනුගමනය කරමින් පහත දැක්වෙන සංයෝගය සාදා ගන්නේ කෙසේදැයි දක්වන්න.
(2) සිනමික් ඇල්ඩිහයිඩයේ ව්‍යුහය පහත ඉදිරිපත් කර ඇත. එය කුරුඳු පොතුවල රසකාරක ගුණයට හේතුවන සයෝගයයි.
මෙම සංයෝගයේ
1. ද්විත්ව බන්ධන පිහිටන බව ඔබ පරීක්ෂණාත්මකව සනාථ කරන්නේ කෙසේද?
2. කාබොනිල් කාණ්ඩයක් පිහිටන බව ඔබ පරීක්ෂණාත්මකව සනාථ කරන්නේ කෙසේද?
3. ඇල්ඩිහයිඩ කාණ්ඩයක් පිහිටන බව ඔබ පරීක්ෂණාත්මකව සනාථ කරන්නේ කෙසේද?
(3) <FRWD>C6H6</FRWD> (බෙන්සින්) වලින් ආරම්භ කර සිදුකරන පරිවර්තනයක අතරමැදි සංයෝගවල අණුක සූත්‍ර එක් එක් කොටුවේ දක්වා ඇත. එම කොටුවල පිහිටන අනුක සූත්‍ර වලට අදාල ව්‍යුහ නිගමනය කර ලියන්න. එක් එක් පියවර සිදුකිරීමට භාවිත කළ යුතු තත්ත්වයන්ද අදාල කොටුවල සඳහන් කරන්න.
ඉදිරිපත් කරන්නේ
සෝමසිරි කාරියවසම්
ප්‍රධාන ව්‍යාපෘති නිලධාරී (විශ්‍රාමික)
ජාතික අධ්‍යාපන ආයතනය
මහරගම
</post>
<post>
රසායන 3 කොටස
එහෙත් මැද කාබන් පරමාණුව හෙවත් දෙවන කාබන් පරමාණුව දක්වන මුහුම්කරණ ක්‍රමය කමක්ද? කාබන් පරමාණු අතර ද්විත්ව බන්ධන සෑදෙන විට එනම් එතිලීන් ආකාරයේ ද්විත්ව බන්ධන සෑදෙන විට එම කාබන් පරමාණු අනුගමනය කරන මුහුම්කරණ ක්‍රමය  <FRWD>SP</FRWD> 2 මුහුම්කරණය බව ඔබ දන්නවා. එවිට එක් බන්ධනයක්  <FRWD>P</FRWD> (සිග්මා) බන්ධනයක් වන අතර අනික <FRWD>TT</FRWD> බන්ධනයක්වන බව ඔබ දන්නවා. කාබන් පරමාණුවක් තවත් කාබන් පරමාණුවක් සමඟ පමණක් නොව තවත් ඔක්සිජන් පරමාණුවක් හෝ සල්ෆර් පරමානුවක් සමඟ ද්විත්ව බන්ධනයක් සාදයි නම් එම කාබන් පරමාුවද  <FRWD>SP</FRWD> 2 මුහුම්කරණ ක්‍රමය අනුගමනය කර තිබිය යුතුයි. උදාහරණ ලෙස පහත ඉදිරිපත් කරන ව්‍යුහවල රවුම් කොට ඉදිරිපත් කර ඇති ද්විත්ව බන්ධන ගැන සිතන්න.
එම ද්විත්ව බන්ධන වලට සම්බන්ධවූ කාබන් පරමානුද  <FRWD>SP2</FRWD>  මුහුම්කරණයට සහභාගි වූ ඒවාම විය යුතුයි.
*පරමාණු දෙකක් අතර ද්විත්ව බන්ධනයක් පිහිටන ඕනෑම අවස්ථාවක මුහුම්කරණ ක්‍රමය  <FRWD>SP2</FRWD> ලෙසට පිළිගන්නට යාම දොශ සහිතය. උදාහරණ ලෙස ඔක්සිජන් අණුව. ඔක්සිජන් අණුව හෝ <FRWD>SO2</FRWD> අණුව ගනිමු.
මෙහිදී ඔක්සිජන් පරමාණු <FRWD>SP2</FRWD> ද්විත්ව බන්ධන සාදන හෙයින්  <FRWD>SP2</FRWD>  මුහුම්කරණයට භානය වූ බව සිතීම වැරදිවේ. ද්විත්ව බන්ධන සාදන කාබන් පරමාණු නම් <FRWD>SP2</FRWD>  මුහුම්කරණයට පෙන්වනු ඇත. මෙම දැනුම සම්පිණ්ඩනය කර ගබඩා කරගත් විට ඔබට මෙවැනි ආරක වූ ඕනැම ගැටලුවක් විසඳීමට හැකිවනු ඇත.
<FRWD>(iv)</FRWD> වන කොටසට පිළිතුරු සපයමු.
 <FRWD>A</FRWD>  සංයෝගය මද්‍යසාරිය  <FRWD>KOH</FRWD> සමඟ රත්කළවිට  <FRWD>B</FRWD> සංයෝගය සෑදෙනු ඇත. <FRWD>A</FRWD> හා  <FRWD>B</FRWD> වල ව්‍යුහයන් සළකා බලමු.
මෙම පියවර ආකලන ප්‍රතික්‍රියාවක් නොවේ. ඒ සංයෝගය සංතෘප්ත සංයෝගයක් නිසා තවත් පරමාණු එයට සම්බන්ධවිය නොහැක. නමුත් මෙය ආදේශ ප්‍රතික්‍රියාවක්ද විය නොහැක. හේතුව තිබෙන පරමාණු වෙනුවට මෙයට සම්බන්ධවන වෙනත් වර්ගයක පරමාණුද නැති නිසාය. මෙහිදී සිදුවන්නේ <FRWD>(A)</FRWD> සංයෝග අණුවකින්  <FRWD>HBr</FRWD> ලෙසින් අණු දෙකක් ගැලවී ඉවත්ව යෑමය. එනිසා මෙම ප්‍රතික්‍රියාව ඉවතට යෑමේ ප්‍රතික්‍රියාවක් ලෙස හැඳින්වේ.
දැන් අපි දෙවන ප්‍රශ්ණයට පිළිතුරු දීමේදී ඔබ ක්‍රියා කළ යුතු ආකාරය විමසා බලමු. මෙහි ඇස්පිරින් හා පැරසිටමෝල් වල ව්‍යුහ ඔබට ඉදිරිපත් කර ඇත.
ඇස්පිරින්
පැරසිටමෝල්
මෙම සංයෝග ඔබ අසා ඇති සමහරවිට භාවිත කරන ඇස්පිරින් හා පැරසිටමෝල් ලෙස හඳුන්වා තිබුණත් ඔබේ අවධානය ඒ ගැන යොමු විය යුතු නැත. මෙහිදී ඔබේ සිත යොමු විය යුත්තේ ඒ සංයෝගවල රසායනික ස්වභාවය ගැන පමණි.
2  <FRWD>(a)</FRWD> කොටසින් අසා ඇත්තේ මෙම සංයෝග දෙක එකක් අනිකෙන් වෙන්කර හඳුනාගන්නා ආකාරය ගැනය. එවිට ඔබ වහාම කළ යුත්තේ මෙම සංයෝගවල “ක්‍රියාකාරී කාණ්ඩ” මොනවාදැයි හඳුනා ගැනීමය. ඉන්පසු එම ක්‍රියාකාරී කාණ්ඩය මගින් පෙන්නුම් කරන නිරීක්ෂණද සහිතවූ ප්‍රතික්‍රියාවක් ඒ සඳහා තෝරාගත යුතු වෙයි.
ඇස්පිරින් වල  <FRWD>- cooh</FRWD>  කාණ්ඩයද පැරසිටමෝල් වල  <FRWD>(oh)</FRWD>  ෆීනෝලික හයිඩ්‍රොක්සිල් කාණ්ඩයද තිබෙනු ඔබට පැහැදිලිව පෙනේ. එවිට ජලීය සෝඩියම් කාබනේට් ද්‍රාවණයකට මෙම සංයෝග දෙක වෙන වෙනම දැමූවිට ඇස්පිරින් හඳුනාගත හැක. ඇස්පිරින්වල  <FRWD>- cooh</FRWD> කාණ්ඩය තිබෙන නිසා සෝඩියම් කාබනේට්වලින් කාබන් ඩයොක්සයිඩ් බුබුලු නැංවෙන බැවිනි. පැරසිටමෝල් වල ෆීනෝලික  <FRWD>-OH</FRWD> කාඛණඩයක් තිබුණද සෝඩියම් කාබනේට් වලින් කාබන් ඩයොක්සයිඩ් දීමට තරම් එය ආම්ලික නොවේ.
2  <FRWD>(b)</FRWD>  කොටසේදී මෙම සංයෝග දෙක උනුසුම් සාන්ද්‍ර සෝඩියම් හයිඩ්‍රොක්සයිඩ් සමඟ ක්‍රියා කළ විට සෑදෙන සංයෝග ඉදිරිපත් කළ යුතුව ඇත. කාබනික සංයෝග ක්ෂාරය සමඟ දක්වන විවිධ ප්‍රතික්‍රියා ගැන දන්නේනම් මෙම සංයෝග ක්ෂාරය සමඟ දක්වන විපර්යාස ඉගෙන ගෙන නොතිබුණත් ලබා ඇති දැනුම ආශ්‍රයෙන් උත්තරය ගොඩනගා ගත හැකිවෙයි. කාබනික සංයෝග ක්ෂාරය සමඟ දක්වන ප්‍රධාන ප්‍රතික්‍රියා මෙසේ කෙටියෙන් සඳහන් කළ හැක.
<FRWD>(i)</FRWD>  සංයෝගයේ ආම්ලික ගුණ පෙන්වන කාණ්ඩයක් තිබේ නම් එතැන ක්ෂාරය සමඟ ප්‍රතික්‍රියා දක්වනු ඇත.
<FRWD>(ii)</FRWD> සංයෝගය ක්ෂාරය මගින් ජල විච්ඡේදනයට භාජනය වන එකක් වේ නම් ප්‍රතික්‍රියාව ජල විච්ඡේදනයක් වනු ඇත. උදාහරණ ඇල්කිල්නේලයිඩ, අම්ල ක්ලෝරයිඩ, ඇමයිඩ, එස්ටර් ආදිය.
 <FRWD>(iii)</FRWD>  ඇල්ඩිහයිඩ සහ කීටෝනද තනුක ක්ෂාරය සමඟ මෙන්ම සාන්ද්‍ර උණුසුම් ක්ෂාරය සමඟ ප්‍රතික්‍රියා දක්වන බව උගෙන ගෙන ඇත.මෙම අවස්ථාවේදී ඔබ විසින් ඇස්පිරින් හා පැරසිටමෝල් වල ව්‍යුහ සළකා ඉහත සඳහන් කළ කුමන විපර්යාස මෙහිදී සිදුවිය හැකිදැයි තෝරාගත යුතුවෙයි.
ඇස්පිරින් වල ඇති <FRWD>- cooh</FRWD>  කාණ්ඩය ආම්ලික බව ඔබ දන්නවා පැරසිටමෝල් වල ඇති  <FRWD>-OH</FRWD> කාණ්ඩයද වලල්ලට කෙළින්ම සම්බන් නිසා ආම්ලික බව ඔබ දන්නවා. එසේ නම් එම කේන්ද්‍රඟ ක්ෂාරය සමගින් ප්‍රතික්‍රියා කර පිළිවෙළින්  <FRWD>- coona</FRWD> හා  <FRWD>-ona</FRWD>  බවට පත්වන බව ලිවීම පමණක් නේද ඔබට කළ යුතුව ඇත්තේ.
</post>
<post>
නීතිය හා සාමය පවත්වාගෙන යාම පිළිබඳ ජනාධිපති පරීක්ෂණ කොමිෂන් සභාව
පොලිස් නිලධාරීන්ට ගැටලු එමට ඇති බව කීවත් දොස්තරලා වගේ ඔබලාගේ අයිතීන් ගන්න තැත් නොකරන්නේ ඇයි?
කොමිසමේ සභාපතිවරයා නි. පොලිස්පති සිනහගන්වමින් අසයි
වයිමන් හෙට්ටිආරච්චි
පොලිස් නිලධාරීන්ට වෘත්තිය හා රාජකාරි ගැටලු එමට ඇති බව කියනවා. ඉතින් දොස්තරලා වගේ ඔබලාත් ඔබලාගේ අයිතීන් ලබාගන්න උත්සාහ නොගන්නේ මන්දැයි නීතිය හා සාමය පවත්වාගෙන යාම පිළිබඳ ජනාධිපති පරීක්ෂණ කොමිෂන් සභාවේ සභාපතිවරයා සාක්කිකාර කොළඹ දිසාව භාර නියෝජ්‍ය පොලිස්පති සිරිසේන හේරත් මහතා සිනහ ගන්වමින් ප්‍රශ්න කළේය.
"පෙරහරේ ගමන් කරන අලි ඇතුන් දුවන්නේ නැහැ නොවැ, ස්වාමිනි" යැයි හේරත් මහතා උත්තර දුන්නේය.
නීතිය හා සාමය පවත්වාගෙන යාම පිළිබඳ ජනාධිපති කොමිෂන් සභාව එහි සභාපති හිටපු ශ්‍රේෂ්ඨාධිකරණ විනිසුරු එස්. ඩබ්ලිව්. බී. වඩුගොඩපිටිය මහතාගේ ප්‍රධානත්වයෙන් කොළඹ බන්ඩාරනායක අනුස්මරණ අන්තර්ජාතික සම්මන්ත්‍රණ ශාලාවේදී රැස්විය. කොමිෂන් සභාවේ සෙසු සාමාජිකයන් වන්නේ හිටපු තානාපති සී. ඒ. වික්‍රමසිංහ, හිටපු පොලිස්පතිවරයෙකු වන ආචාර්ය ටී. පී. එෆ්. ද සිල්වා මහත්වරුන් ය. කොමිෂන් සභාවේ ලේකම් එම්. ඒ. සිරිල් මහතා ඊට සහාය විය. රජයේ ජ්‍යෙෂ්ඨ නීතිඥ දප්පුල ද ලිවේරා මහතා සහ රජයේ නීතිඥ මේනකා විජේසුන්දර මහත්මිය සාක්කි මෙහෙයවූහ.
ස්වාමීනි, පෙළපාලි යමින් විරෝධතා පාමින් අට්ටාල මත නැඟ උපවාස කරමින් ඉල්ලීම් දිනාගන්නා යුගයක් මෙය. එහෙත් පොලිසියේ අප එවැනි දේට පෙළැඹෙන්නේ නැහැ. කරන්නේ රැකියාවක් බව හැබෑව. ඒත් අපි සේවයක් හැටියටයි එය ඉටු කරන්නේ.
සභාපති - පොලිසියට දිය යුතු තැන දී නැති බව මා කියනවා. හොඳයි ඔබලාට සංවිධාන තිබෙනව නේද? එම සංවිධාන මට්ටමින් ඉල්ලුම් කරන්නෙ නැද්ද?
හේරත් මහතා - පොලිස් කොස්තාපල්වරුන්ට හා සැරයන්වරුන්ට එක සංගමයකුත්, උප පරීක්ෂකවරුන්ට හා පොලිස් පරීක්ෂකවරුන්ට තව සංගමයකුත්, සහකාර පොලිස් අධිකාරි හා පොලිස් අධිකාරිවරුන්ට, නියෝජ්‍ය පොලිස්පතිවරුන්, පොලිස්පති ආදි ගැසට් කළ නිලධාරීන්ට තවත් සංගමයකුත් තිබෙනවා. ඒවා මගින් අපේ රාජකාරි හා වෘත්තිය ගැටලු ඉදිරිපත් කර තිබෙනවා. ඒත් බලාපොරොත්තු වන වෙනස්කම් සිදුවී නැහැ. ඉටුවුණත් ඉතාම සුළු වශයෙනුයි ඒවා කෙරෙන්නේ.
රජයේ ජ්‍යෙෂ්ඨ නීතිඥ - මේ රටේ යුක්තිය පසිඳලීමේ ක්‍රියාදාමය ලෙස මහජන විශ්වාසය බිඳ වැටී ඇති බව ඔබ කීවා?
හේරත් මහතා - ඔව්. දේශපාලන ඇඟිලි ගැසීම් තිබෙනවා. එම අභියෝගයන්ටත් මුහුණ දී ගෙනයි කටයුතු කරන්නෙ. එහෙත් අප හැම විටම සාධාරණයත් යුක්තියත් ඉටුකිරීමටමයි වෙහෙස වන්නෙ. නරක නිලධාරීනුත් සියයට දහයක් පමණ ඇති. එහෙත් සියයට අනූවක් ඉන්නෙ හොඳ නිලධාරින්. අල්ලස් හෝ දූෂණ මර්දනය කිරීම් වැනි හොඳ දේවල් වලට ප්‍රසිද්ධිය ලැබෙන්නෙ අඩුවෙන්.
රජයේ ජ්‍යෙෂ්ඨ නීතිඥ - ("සිළුමිණ" පුවත්පතේ පළවූ වාර්තාවක් පෙන්වමින්) නව පොලිස්පතිවරයාට අභියෝග කරන පොලිස් කැරට්ටුව නමින් වන මෙම පුවතින් මහජන සේවයට කැපවූ පොලිස් නිලධාරීන් අද නැති බව කියැවෙනවා. අනෙකාට හෙන ගැහුවත් තමාගේ මඩිය පුරවා ගන්නා පොලිස් නිලධාරීන් තිරය පිටුපස සිට ක්‍රියාකරන බව එහි සඳහන් වෙනවා. පොලිසිය විවේචනයට ලක්වන මෙම සිද්ධීන් ගැන ඔබේ අදහස?
හේරත් මහතා - ඒක තමයි, එසේ විවේචනයට ලක්වන සියයට දහයක් ඇති බව මා කිව්වේ ඒ නිසයි. උසස් වීමක් ලැබීමට සමීප නිලධාරියෙකු ගැන එසේ ලියවුනොත් ඔහුට විශාල වශයෙන් මානසික පීඩාවක් ඇති වෙනවා.
කොමිසම - නරකම කට්ටිය හඳුනා ගන්න දුෂ්කරතා තිබේද?
උත්තරය - වැරදි කරන පොලිස් නිලධාරීන් වූවේ නම් මගේ සේවා කාලය තුළදී බේරී ගිහින් නැහැ. ග්‍රාමාරක්ෂක, සහායක උපසේවා ආදීනුත් අර සියයට 10 පිරිසට ඇතුළත්.
ප්‍රශ්නය - මාර්ග අනතුරු සිදු වුණාම එම රථ ගිනි තැබීම් වැඩියි නේද? එය නීතිය ක්‍රියාත්මක නොවීමක් නොවෙයිද?
හේරත් මහතා - එය සමස්ත සමාජයෙම ඇති දෙයක්.
සභාපති - ඉස්සරනම් එසේ තුවාලකරුවෙක් වුණාම රෝහලකට ගෙන යනවා. දැන් රියදුරන් පැනලා දුවනවා.
හේරත් මහතා - එසේ වෙන්නේ අර ප්‍රචණ්ඩ ක්‍රියා නිසා.
ප්‍රශ්නය - සමස්තයක් වශයෙන් අපරාධ වැඩියි නේද?
උත්තරය - ඔව් 12000 ක් වූ අපරාධ ඊළග අවුරුද්දේ 25,000 වී ඇත.
ප්‍රශ්නය - මෙම තත්ත්වය මැඩලන්න කවුද වග කියන්නෙ?
උත්තරය - පොලීසියට විවිධ කරුණු සඳහා යෙදෙන්න වෙනවා. නිලධාරීන් අඩුයි. දඬුවම් වැඩි කිරීම මගින් මෙම අපරාධ අඩු කළ හැකියි. පොලීසියට පමණක් මෙය කළ නොහැකියි. ඊට අදාල සියලු අංශවල සාමුහික එකතුවක් හා පන්සල්, පල්ලි, පාසල් ආදි සියල්ලගේ සහ මහජන සහයෝගයෙන් පුළුල් වැඩපිළිවෙළක් ගෙන යා යුතුයි.
පොලිස් කොමිසම මඟින්ද ක්‍රමානුකූලව ස්වාධීනව හා බලපෑම්වලින් තොරව කටයුතු කරගෙන යනවා. එය උසස් මානසික මට්ටමක්. හොඳ පිරිසක් නිත්‍ය හමුදාවට බඳවාගෙන දැනුම් සම්භාරයක් ලබාදී තාක්ෂණය ඇතුළු විවිධ අංශවලින් මනා පුහුණුවක් ලබා දිය යුතුයි. පුහුණු පාසලින් පසුවත් විශේෂඥ පුහුණුවක් දිය යුතුයි.
මත්කුඩුවලට අහු වූ 12,000 ක් දෙනා බන්ධනාගාරවල ඉන්නවා. පුනරුත්ථාපන මධ්‍යස්ථාන 30 ක් තිබෙනවා. මේවා මගින් වඩාත් හොඳ පුනරුත්ථාපනයක් කර ගත හැකි වුවහොත් යහපතක්වේ. මුදල් වියදම අඩු වේවි. පවුල් සංස්ථා බිඳ වැටීම් අඩුවේ. අපත් හොඳ සැලසුම් හදල ඉදිරිපත් කරනවා. ඒවා ක්‍රියාත්මක කරන්න යන විට යුද වියදම් ආදිය නිසා මුදල් කැපෙනවා.
උසස් වීම් නියමිත පටිපාටිය අනුව ක්‍රියාත්මක නොවීම නිසා පොලිස් නිලධාරීන් මහත් කනස්සල්ලෙන් පසු වෙනවා. සමහරුන්ට අවුරුදු 20 ක් යන තුරුත් උසස්වීමක් ලැබෙන්නේ නැහැ. පොලිස් ස්ථාන 400 ක් තිබෙනවා. ඉන්සියයට 90 කටම සම්පත් අඩුයි. නිල නිවාස අඩුයි. බොහෝ දෙනෙක් තම නිවෙස්වල සිටයි සේවයට එන්නේ. උදාහරණයක් දුන්නොත් මෝදර පොලීසියෙ 125 ක් ඉන්නව. 6 දෙනෙකුටයි නේවාසික පහසුකම් ඇත්තෙ.
සභාපති - පොලීසිය අසළ ම නිල නිවාස නැද්ද?
හේරත් මහතා - නැහැ ස්වාමීනි බොහොම අසීරුතා මැද්දෙයි කටයුතු කරන්න වෙලා තිබෙන්නෙ. කොළඹ දිසාවේ පොලිස් නිල නිවාස 800 ක් තිබෙනවා. ඉල්ලුම්කරුවො දහස් ගණනක් ඉන්නවා. 1989 සිට ඉල්ලන අයටත් දී ගන්න බැරිව ගිහින් බැරැක්කවල ද පහසුකම් අඩුයි.
සභාපති - පොලිස් කාන්තාවන්ට කොහොමද?
හේරත් මහතා - ඒ අයටත් එහෙම තමයි. සමහර වෙලාවට අටුව කඩල පුටුව හදනව වගෙ වැඩත් සිදුවනවා. ස්ථිර සහනයක් නැහැ.
ප්‍රශ්නය - පැමිණිල්ලක් කළාම පරීක්ෂා කරන්න ප්‍රමාද වීම නිසා මහජන විශ්වාසය කඩ වෙනවා නේද? ඔබලාගේ මෙම අඩුපාඩු සාමුහිකව ඉදිරිපත් කරන්නෙ නැද්ද?
හේරත් මහතා - ඉදිරිපත් කරනවා. ඒත් ඒක තමා මා කිව්වෙ පෙරහැරේ ගමන් කරන අලි ඇතුන්ට දුවන්න බැරි බව.
බොහෝ පොලිස් ස්ථානවලට ඇත්තෙ එක වාහනයයි. කොහොමද වැඩ කරන්නෙ බොහෝ විට පැමිණිලිකරුවන්ට වාහන සපයන්න වෙනවා. රුපියල් 5000 ක අලාභයක් වූවකු වාහනයක් අරන් ගියාම ඊට වැඩි මුදලක් වැය වනවා. ඇරත් දුප්පත් අයට එසේ වාහන ගෙන යන්න පුලුවන්ද? ශීතකරණයක්, ඡායා පිටපත් මැෂිමක් බොහොම පොලීසිවලට නැහැ. ඇමරිකාවෙ, ඔස්ට්‍රේලියාවේ, මැලේසියාවෙ ඉන්දියාවෙ පූසෙක් පැන්නෙත්, ගහක අත්තක් කඩා වැටුණත් පොලිසිය වහාම එනවා.
සභාපති - අමෙරිකාවෙ හැම පොලිස් නිලධාරියෙකුම පොලිස් ස්ථානයක් වගෙ සියලු අඩුපාඩුවලින් සමන්විතයි.
හේරත් මහතා - අවි ආයුධවලින් නම් අඩුවක් නැහැ. ගලාගෙන යන උසස්වීම් ක්‍රමයක් සිතිය යුතුයි.
සභාපති - හමුදාවලට අවශ්‍යතා තිබේ නම් ඇයි ඔබලාට නැත්තෙ. මෙතරම් අඩුපාඩු මැද වුවද පොලිසියෙන් ඉටුවන සේවාව ගැන සතුටු විය හැකියි.
හේරත් මහතා - ඔව් ස්වාමිනි අපි කටයුතු කරන්නෙ "මරණ තුනක් ඇති මිනිහෙක් පැණි කෑය" කිව්ව වගෙයි.
වැරදිවලින් වැළකී හොඳ පුරවැසියන් වීමේ මගපෙන්වන දැවැන්ත සැලසුමක් අප සකස් කර පොලිස්පතිතුමා වෙත පිළිගැන්වීමට සූදානම් කර තිබෙනවා. පාසල් දරුවාගේ සිට සමාජයේ සෑම කොටසකටම මෙය මගින් හොඳ මාර්ගෝපදේශයක් ගෙන දෙනවා. දැනට පාසල් දරුවන් 40,000 ක් දැනුවත් කර තිබෙනවා. වතුකරයේ අය සඳහා ද එබඳු වැඩ පිළිවෙළක් ක්‍රියාත්මක වනවා. විවිධ උපදෙස් සහිත වීඩියෝ චිත්‍රපට කීපයක්ම නිපදවා තිබෙනවා. මෙම වැඩපිළිවෙළට මහජන සහය ඉතා හොඳින් ලැබෙනවා.
ස්වාමීනි, ඔබතුමන්ලාගෙන් අවසර ලැබෙනවා නම් ඉන් කීපයක් මෙම ශාලාවේදී මෙම මොහොතේ ප්‍රදර්ශනය කරන්න අප සූදානම්.
කොමිෂම - හොඳයි අවසර දෙනවා. (ඒවා ප්‍රදර්ශනය කෙරේ.)
පොලිස් ප්‍රජා සේවාව යනුවෙනුයි මෙම වැඩපිළිවෙළ නම් කර ඇත්තෙ. මනස සකස් කිරීමයි ප්‍රධාන වශයෙන් මෙම වැඩපිළිවෙළ මගින් සිදුවන්නෙ. පුරවැසියන් වශයෙන් තමන් අතින් ඉටුවිය යුතු යුතුකම් එමඟින් පෙන්වා දීමක් සිදුවනවා. ආකල්ප වෙනසක් ඇති කිරීමට එය ඉවහල් වේවි යැයි අප විශ්වාස කරනවා.
දරුවන් එක්දහස් ගණනක් වසරක් තුළදී විවිධ සිද්ධීන් නිසා මිය යනවා. තරුණ තරුණියන්ද එවැනිම සංඛ්‍යාවක් අකාලයේ මිය යනවා. 1500 ක් දෙනා ඇළ දොළවල වැටී මිය යනවා. මන්ද්‍රව්‍යවලට ඇබ්බැහි වනවා. ඒ හැම කෙනෙකු වගේම කියන්නේ තමන් පළමුව පටන් ගත්තේ දුම්වැටිය මගින් කියලයි. මේ සියල්ල දෙස බලන විට සිදුවී ඇත්තේ මහා ඛේදවාචකයක් බවයි කිව යුත්තෙ. කඩුවෙල වසන්ත ඇතුළු හත්දෙනෙකු වෙසක් දවසෙ ඝාතනය කළා. සැකකරුවෝ හෝටලයක ලැගුම් ගෙන සිටින විට දින දෙකක් තුළ අත්අඩංගුවට ගන්න හැකි වුණා. මේ වගෙ නඩු ඉක්මනින් විසඳා අපරාධකරුවන් සමාජයෙන් ඈත් කිරීමට පරිසරය සකස් කළ යුතුයි.
සභාපති - පොලිසියේ රාජකාරිය විය යුත්තෙ යමක් සිදුවුණාට පස්සෙ පරීක්ෂණ පැවැත්වීම නොවෙයි. ඒවා සිදුවීමට පෙර නවත්වා ගැනීමයි.
හේරත් මහතා - සඳහන් කළ යුතුම කරුණක් තිබෙනවා.
තම විවාහ දින ඒ සඳහා පැය කීපයක් පමණක් ගත කැර ඉතිරි පැය කීපය රාජකාරි කටයුතු සඳහා කැප කළ පොලිස් නිලධාරියෙකු ගැන සඳහන් කළ යුතුයි. ඔහුගේ මවගේ මරණය පිළිබඳ පුවත එන විට ඔහු වැදගත් පරීක්ෂණ කටයුත්තක යෙදෙමිනුයි හිටියෙ. එම කටයුතු සම්පූර්ණ කරලයි මවගේ අවසන් කටයුතු සඳහා ගියේ. එවැනි නිලධාරීන් ආදර්ශයට ගත යුතුයි.
</post>
<post>
භෞතික විද්‍යාව
අ.පො.ස. (උ.පෙ.) භෞතික විද්‍යා ප්‍රශ්න පත්‍රයේ අනිවාර්ය ව්‍යුහගත රචනා ප්‍රශ්න හතරෙන් එකක් දෝලන සහ තරංග ඒකකයෙන් වේ. රචනා මාදිලියේ එක් ප්‍රශ්නයක් ද බහුවරණ ප්‍රශ්න 60 න් 10 ත් 12 ත් අතර සංඛ්‍යාවක් ද මෙම ඒකකය සඳහා වෙන් කෙරේ. එමනිසා භෞතික විද්‍යා විෂයයේ දෝලන හා තරංග ඒකකය විශේෂයෙන් වැදගත් වේ. දෝලන සහ තරංග ඒකකයේ ඇතැම් මූලධර්ම හා සංකල්ප පුනරීක්ෂණය කිරීම ද ගැටළුවලට විසඳුම් සොයන ආකාරය පිළිබඳ හැදෑරීම ද මෙම ලිපිවලින් බලාපොරොත්තු වේ.
දෝලන (තරංග) චලිතය
දෝලනය වන හෝ කම්පනය වන ඕනෑම වස්තුවක් අනුවර්තීය චලිතයේ යෙදේ.
උදා :- 01. සරල අවලම්බයක දෝලනය
02. එක් කෙළවරක් කලම්ප කළ කියත් පටියක කම්පනය.
 චල මධ්‍යන්‍ය පිහිටීමක සිට එහාටත් මෙහාටත් සිදුවන මෙම අනුවර්තීය චලිතයේදී ත්වරණය <FRWD>(a)</FRWD>අචල ලක්ෂය දෙසට යොමුවන අතර අචල ලක්ෂයේ සිට මනිනු ලබන විස්ථාපනය <FRWD>(x)</FRWD> ට සමානුපාතික වේ. මෙවැනි චලිතයක් සරල අනුවර්තීය චලිතයක් ලෙස හැඳින් වේ.
සරල අනුවර්තීය චලිතයක ත්වරණයත් විස්ථාපනයත් අතර සම්බන්ධය
<FRWD>a</FRWD> =  ආකාරයට සමීකරණයකින් දැක්විය හැකිය මෙහි යනු සමානුපාතිකතා නියතයකි.
සරල අනුවර්තීය චලිතයේ යෙදෙන අංශුවක අනුයාත එකම ආකාරයේ චලිත අවස්ථාවන් දෙකක් අතර කාලය ආවර්ත කාලය <FRWD>(T)</FRWD>හෙවත් දෝලන කාලාවර්තය ලෙස හැඳින් වේ.
සමීකරණයෙන් නිරූපණය කෙරේ.
දෝලන (තරංග) හා සම්බන්ධ රාශීන්
 * එකම විස්ථාපනයෙන් හා එකම චලිත දිශාවෙන් යුත්<FRWD>A</FRWD>හා <FRWD>B</FRWD> අංශූන් සමකලාස්ථ අංශූන් ලෙස හැඳින් වේ.
 * විස්ථාපනය සහ චලිත දිශාව විරුද්ධව ඇති <FRWD>A</FRWD> හා<FRWD>C</FRWD> අංශූන් විෂමකලාස්ථ අංශූන් ලෙස හැඳින් වේ.
 *එකම කලාවේ ඇති අනුයාත අංශූන් දෙකක් අතර පරතරය තරංග ආයාමය <FRWD>( )</FRWD>ලෙස හැඳින් වේ.
 * මධ්‍යන්‍ය පිහිටීමේ සිට උපරිම විස්ථාපනය විස්තාරය<FRWD>(a)</FRWD> ලෙස හැඳින් වේ.
 * එක් ආවර්තයක් සඳහා ගත වන කාලය ආවර්ත කාලය<FRWD>(T)</FRWD> ලෙස හැඳින් වේ.
 * තත්ත්පරයක දී සිදු කරන ආවර්ත සංඛ්‍යාව සංඛ්‍යාතය<FRWD>(f)</FRWD> ලෙස හැඳින් වේ.
 * තරංග ප්‍රවේගය <FRWD>V</FRWD> නම් වේ
බහුවරණ ප්‍රශ්න
01. සරල අනුවර්තීය චලිතයේ යෙදෙන අංශුවක ත්වරණය වන විස්ථාපනය අතර සම්බන්ධය සමීකරණයෙන් නිරූපණය කෙරේ. අංශුවේ දෝලන කාලාවර්තය වන්නේ
 1) 0.25 <FRWD>w</FRWD>(2) 0.1 <FRWD>w</FRWD> (3) 0.05 <FRWD>s w</FRWD> (4) 0.02 <FRWD>s w</FRWD> (5) 0.01<FRWD>s w</FRWD>
විසඳුම :-
නිවැරැදි පිළිතුර (5) <FRWD>x</FRWD>
5 <FRWD>x</FRWD> 10 3 <FRWD>ms</FRWD> - 1 වේගයෙන් තීර්යක් තරංගයක් ගමන් කරන ඇඳි තන්තුවක පිහිටි අංශුවක් සඳහා විස්ථාපන<FRWD>(s)</FRWD> - කාල <FRWD>(t)</FRWD> ප්‍රස්තාරය රූපයේ දැක්වේ.
02. ඉහත අංශූවේ දෝලන සංඛ්‍යාතය වන්නේ
(1) 2 <FRWD>x</FRWD> 10 4 <FRWD>Hz w</FRWD> (2) 2 . 5<FRWD>x</FRWD> 10 4 <FRWD>Hz w</FRWD> (3) 1 <FRWD>x</FRWD> 10 5 <FRWD>Hz w</FRWD> (4) 2 <FRWD>x</FRWD> 10 5 <FRWD>Hz w</FRWD> (5) 2.5 <FRWD>x</FRWD> 10 5 <FRWD>Hz w</FRWD>
03. ඉහත තීර්යක් තරංගයේ තරංග ආයාමය වන්නේ
(1) 10 <FRWD>cm w</FRWD> (2) 15 <FRWD>cm w</FRWD> (3) 20 <FRWD>cm w</FRWD> (4) 25 <FRWD>cm w</FRWD> (5) 30 <FRWD>cm w</FRWD>
විසඳුම :- ප්‍රශ්න අංක 2
තරංගය ආවර්ත කාලය = 40
සංඛ්‍යානය <FRWD>f</FRWD> =
නිවැරැදි පිළිතුර (2) <FRWD>x</FRWD>
ප්‍රශ්න අංක 3
තරංග ආයාමය
නිවැරැදි පිළිතුර (3) <FRWD>x</FRWD>
තරංගවල ගුණ
ස්ලින්කිය සහ රැළිති ටැංකිය භාවිතයෙන් තරංගවල ගුණ අධ්‍යයනය කළ හැකිය. එම ගුණ පහත දැක්වේ.
 * තරංග පරාවර්තනයට භාජනය කළ හැකිය.
 * තරංග වර්තනයට භාජනය කළ හැකිය
 * තරංග නිරෝධනයට භාජනය කළ හැකිය
 * තරංග විවර්තනයට භාජනය කළ හැකිය

තරංග වර්ග
තරංග යාන්ත්‍රික සහ විද්‍යුත් චුම්බක වශයෙන් වර්ග දෙකක් ඇත. මෙහි දී යාන්ත්‍රික තරංග පමණක් සලකා බලමු විද්‍යුත් චුම්බක තරංග පසුව සලකා බලමු.
යාන්ත්‍රික තරංග ආකාර දෙකක් ඇත. ඒවා නම් තීර්යක් සහ අන්වායාම තරංගයි
තීර්යක් තරංග
අංශුවල කම්පනය තරංගය ප්‍රචාරණය වන දිශාවට ලම්බකව ඇති තරංග තීර්යක් තරංග ලෙස හැඳින්වේ.
අන්වායාම තරංග
අංශුවල කම්පනය තරංගය ප්‍රචාරණය වන දිශාව ඔස්සේ ම ඇති තරංග අන්වායා තරංග ලෙස හැඳින්වේ.
රූපයෙහි පෙන්වා ඇති යර තන්තුවක් දිගේ වම් සිට දකුණට ගමන් කරන තීර්යක් තරංගයක ක්ෂණික පිහිටීමකි. <FRWD>A, B, C</FRWD>  සහ <FRWD>D</FRWD> යනු තන්තුව මත පිහිටි ලක්ෂ හතරකි. පහත දක්වා ඇති ප්‍රකාශන අතරෙන් කුමක් සත්‍ය විය යුතුද?
(1) <FRWD>A</FRWD> සහ <FRWD>B</FRWD> පහළට චලනය වන අතර<FRWD>C ~</FRWD> ච්</ජ්අඑච්> ඉහළට චලනය වේ.
(2)<FRWD>A</FRWD> සහ <FRWD>D</FRWD> ඉහළට චලනය වන අතර<FRWD>B ~</FRWD> ඛ්</ජ්අඑච්> පහළට චලනය වේ.
(3) <FRWD>A</FRWD> සහ <FRWD>D</FRWD> පහළට චලනය වන අතර<FRWD>B</FRWD> සහ ඛ්</ජ්අඑච්> ඉහළට චලනය වේ.
(4)<FRWD>A</FRWD> සහ <FRWD>C</FRWD> ඉහළට චලනය වන අතර<FRWD>B</FRWD> සහ <FRWD>D</FRWD> පහළට චලනය වේ.
(5)<FRWD>A</FRWD>සහ <FRWD>C</FRWD> පහළට චලනය වන අතර<FRWD>B</FRWD> සහ<FRWD>D</FRWD> ඉහළට චලනය වේ.
විසඳුම :-
තරංගය වමේ සිට දකුණට ස්වල්පයක් විස්ථාපනය කර අඳින්න එවිට<FRWD>A</FRWD> සහ <FRWD>D</FRWD> පහළටත් <FRWD>B</FRWD> සහ <FRWD>C</FRWD> ඉහළටත් චලනය වන බව පෙනේ.
නිවැරැදි පිළිතුර (3) <FRWD>x</FRWD>
05. වාතය තුළින් ගමන් කරන අන්වායාම ශබ්ද තරංගයක වායු ස්ථරවල ක්ෂණික පිහිටීමක් රූපයේ පෙන්වා ඇත. එම පිහිටීමට අනුරූපව විස්ථාපන - දුර ප්‍රස්තාරය පහත සඳහන් ප්‍රස්තාරවලින් තෝරන්න.
</post>
<post>
භෞතික - 2 කොටස
විසඳුම :- සම්පීඩකයක් ඇති ස්ථානයේත් විරලනයක් ඇති ස්ථානයේත් අංශුන් විරුද්ධ අතට චලනය වන බැවින් එම ස්ථානවල විස්ථාපන ශූන්‍ය වේ. එමනිසා නිවැරැ පිළිතුර (2) වේ
අධිස්ථාපන මූලධර්මය
තරංග දෙකක් හෝ කිහිපයක් එකම ලක්ෂයක් මත එකවර ක්‍රියා කිරීමෙන් ඇතිවන සම්ප්‍රයුක්ත විස්ථාපනය එම තරංග වෙන් වෙන්ව ලක්ෂය මතක්‍රියා කිරීමෙන් ඇති වන විස්ථාපනයන්ගේ ඓක්‍යයට සමාන වේ.
නුගැසුම්
සංඛ්‍යාතය ආසන්න වශයෙන් සමාන ස්වර දෙකක් එක වර නාද කළ විට සම්ප්‍රයුක්ත යේ ආවර්ත නැගීම් හා බැසීම් ශ්‍රවණය කළ හැකිය. මේවා නුගැසුම් ලෙස හැඳින් වේ. සංඛ්‍යාතය සුළු වශයෙන් වෙනස් වූ සයිනාකාර තරංග දෙකක අධිස්ථාපනය හා සම්ප්‍රයුක්ත තරංගය ඇතිවන ආකාරය පහත රූප සටහන් වලින් දැක් වේ.
එක් එක් ස්වරයේ සංඛ්‍යාතය <FRWD>f1</FRWD> සහ <FRWD>f2</FRWD> ද නුගැසුම් සංඛ්‍යාතය <FRWD>fb</FRWD> ද නම්
මෙයින් අර්ථවත් වන්නේ <FRWD>f1</FRWD>  හා<FRWD>f2</FRWD> වෙනසයි
06.
සංඛ්‍යාතය <FRWD>256Hz</FRWD> වූ සරසුලක් තවත් දෙවැනි සරසුලක් සමග එකවර නාද කළ විට තත්පරයට නුගැසුම් හයක් බැගින් ඇසේ. පළමු සරසුලේ දැත්තට ප්ලාස්ටසීන් කැබැල්ලක් සවි කළ විට නුගැසුම් සංඛ්‍යාව අඩු වේ. සවි කරන ප්ලාස්ටසීන් ප්‍රමාණය ක්‍රමයෙන් වැඩි කරන විට නුගැසුම් නො ඇසෙන අවස්ථාවක් එළැඹේ. ඉන්පසු තව ප්ලාස්ටසීන් කැබැල්ලක් සවි කළ පසු තත්ත්පරයට නුගැසුම් දෙක බැගින් ශ්‍රවණය වේ. ප්ලාස්ටසීන් සවිකිරීමෙන් පසුව පළමු සරසුලේ සංඛ්‍යාතය වන්නේය.
<FRWD>(1) 248 Hz x (2) 250 Hz x. (3) 252Hz x. (4) 254 Hz x. (5) 258 Hz</FRWD>
විසඳුම දෙවැනි සරසුලේ සංඛ්‍යාතය <FRWD>f</FRWD> නම්
<FRWD>256 - f = 6</FRWD> හෝ <FRWD>f - 256 = 6</FRWD>
 ප්ලාස්ටසීන් ඇලවු පසු පළමු සරසුලේ සංඛ්‍යාතය <FRWD>256Hz f</FRWD> වඩා අඩු වේ. එමනිසා නුගැසුම් සංඛ්‍යාව අඩුවීම සඳහා ගැලපෙනුයේ ඉහත පළමු සමීකරණයයි. දෙවැනි සරසුලේ සංඛ්‍යාතය <FRWD>250Hz</FRWD> වේ. පළමු සරසුලේ සංඛ්‍යාතය <FRWD>250Hz</FRWD> දක්වා අඩු වූ විට නුගැසුම් නො ඇසේ. පළමු සරසුලේ සංඛ්‍යාතය <FRWD>248 Hz</FRWD> දක්වා අඩු වූ විට නැවත තත්පරයට නුගැසුම් දෙක බැගින් ඇසේ. එමනිසා ප්ලාස්ටසීන් සවි කිරීමෙන් පසු පළමු සරසුලේ සංඛ්‍යාතය <FRWD>248Hz</FRWD> වේ.
නිවැරැදි පිළිතුර (1) වේ.
ඩොප්ලර් ආචරණය
ධ්වනි ප්‍රභවයක් සහ නිරීක්ෂකයකු අතර සාපේක්ෂ චලනයක් සිදු වන්නේ නම් නිරීක්ෂකයාට ඇසෙන පරිදි සංඛ්‍යාතයෙහි වෙනස් වීම ඩොප්ලර් ආචරණය ලෙස හැඳින් වේ.
නිශ්චල නිරීක්ෂකයා දෙසට ධ්වනි ප්‍රභවය ගමන් කරන අවස්ථාව
ප්‍රභවයේ සංඛ්‍යාත <FRWD>- f</FRWD> , ප්‍රභවයේ ප්‍රවේගය <FRWD>-v5</FRWD> වාතයේ දී ධ්වනි ප්‍රවේගය <FRWD>-  - v</FRWD> නම් නිරීක්ෂකයාට ඇසෙන ස්වරයේ සංඛ්‍යාතය ප්‍රභවය නිරීක්ෂකයාගෙන් ඈතට ගමන් කරන විට නිරීක්ෂකයාට ඇසෙන සංඛ්‍යාතය
නිශ්චල ධ්වනි ප්‍රභවය දෙසට නිරීක්ෂකයා ගමන් කරන අවස්ථාව
නිරීක්ෂකයාගේ ප්‍රවේගය <FRWD>- v0</FRWD> නම් නිරීක්ෂකයාට ඇසෙන ස්වරයේ සංඛ්‍යාතය
නිරීක්ෂකයා ප්‍රභවයෙන් ඉවතට ගමන් කරන විට  නිරීක්ෂකයාට ඇසෙන සංඛ්‍යාතය 
07
සංඛ්‍යතය <FRWD>220 Hz</FRWD> වන අචල ධ්වනි ප්‍රභවයක් සහ පරාවර්තකයක් අතර නිශ්චල නිරීක්ෂකයකු සිටියි. පරාවර්තකය නිරීක්ෂකයා දෙසට <FRWD>10ms-1</FRWD> ප්‍රවේගයෙන් චලනය කරන්නේ නම් නිරීක්ෂකයාට තත්ත්පරයට ඇසෙන නුගැසුම් සංඛ්‍යාව කොපමණ ද?
වාතයේ දී ධ්වනි ප්‍රවේගය <FRWD>340ms-1</FRWD> ලෙස සලකන්න
විසඳුම:-
නිරීක්ෂකයා නිශ්චල බැවින් නිරීක්ෂකයාට ප්‍රභවයෙන් සෘජුව ඇසෙන ස්වරයේ සංඛ්‍යාතය <FRWD>220Hz</FRWD> වේ.
පරාවර්තකය චලනය වන නිරීක්ෂකයෙකු සේ සැලකුවහොත් පරාවර්තකය මත පතිත වන ස්වරයේ සංඛ්‍යාතය
පරාවර්තකය නිරීක්ෂකයා දෙසට ගමන් කරන බැවින් එය <FRWD>f1</FRWD> සංඛ්‍යාතයෙන් යුත් චලනය වන ද්වීතියික ධ්වනි ප්‍රභවයක් සේ සැලකිය හැකිය.
පරාවර්තනයෙන් පසු නිරීක්ෂකයා වෙතට එන ස්වරයේ සංඛ්‍යාතය <FRWD>f2</FRWD> නම්
නිරීක්ෂකයාට තත්ත්පරයක දී ඇසෙන නුගැසුම් සංඛ්‍යාව
08
<FRWD>X</FRWD> සහ <FRWD>Y</FRWD> නිරීක්ෂකයන් දෙදෙනෙකු අතර සෘජු මාර්ගයක <FRWD>15ms-1</FRWD> ඒකාකාර වේගයෙන් ගමන්කරන මෝටර් රථයක් එහි නළාව හඬවයි. <FRWD>X</FRWD>  හිසිටින නිරීක්ෂකයාට ඇසෙන හඬෙහි සංඛ්‍යාතය <FRWD>538Hz</FRWD> වන අතර<FRWD> Y</FRWD>  හි නිරීක්ෂකයාට අඩු සංඛ්‍යාතයක හඬක් ඇසෙයි.
<FRWD> [i]</FRWD>   මෝටර් රථය ගමන් කරනුයේ<FRWD>X</FRWD> දෙසට ද? නැතහොත් <FRWD>Y</FRWD> දෙසට ද?
<FRWD>[ii]</FRWD> මෝටර් රථය නවතා නළාව හැඩවූ විට<FRWD>X</FRWD> ට හෝ <FRWD>Y</FRWD> ට ඇසෙන හඬෙහි සංඛ්‍යාතය කොපමණ ද?
<FRWD>[iii] X</FRWD> ට <FRWD>538Hz Y</FRWD> සංඛ්‍යාතයෙන් යුත් හඬක් ඇසෙන විට <FRWD>Y</FRWD> ට ඇසෙන හඬෙහි සංඛ්‍යාතය කොපමණ ද? වාතයේ දී ධ්වනි වේගය 340ථ<FRWD>s-1</FRWD> වේ.
</post>
<post>
භෞතික 3 කොටස
විසඳුම:
 <FRWD>(i) Y</FRWD>නිරීක්ෂකයාට අඩු සංඛ්‍යාතයකින් යුත් හඬක් ඇසීම සඳහා ධ්වනි ප්‍රභවය  <FRWD>Y</FRWD>ගෙන් ඈතට ගමන් කළ යුතුයි. එමනිසා මෝටර් රථය  <FRWD>X</FRWD>දෙසට ගමන් කළ යුතුයි.
 <FRWD>(ii)</FRWD>මෝටර් රථයේ නළා හඬෙහි සත්‍ය සංඛ්‍යාතය <FRWD>f</FRWD>ද, මෝටර් රථයේ ප්‍රවේගය  <FRWD>Vs</FRWD> ද, වාතයේ දී ධ්වනි ප්‍රවේගය  <FRWD>V</FRWD>ද,  <FRWD>X</FRWD> ට ඇසෙන නළා හඬෙහි සංඛ්‍යාතය  <FRWD>fx</FRWD> ද නම්
මෝටර් රථය නැවතූ විට  <FRWD>X</FRWD> ට හෝ  <FRWD>Y</FRWD> ට ඇසෙන නළා හඬෙහි සංඛ්‍යාතය = <FRWD>514  Hz</FRWD>
 <FRWD>(iii) Y</FRWD>ට ඇසෙන නළා හඬෙහි සංඛ්‍යාතය =
<FRWD>Y</FRWD>  ට ඇසෙන නළා හඬෙහි සංඛ්‍යාතය = <FRWD>492 Hz</FRWD>
ස්ථාවර තරංග
සමාචාරී තරංග දෙකක් එකිනෙකට විරුද්ධ දිශාවේ ගමන් කර අධිස්ඨාපනයට භාජනය වීමෙන් ස්ථාවර තරංග හට ගනී.
ස්ථාවර තරංගයක ලාක්ෂණික
* මාධ්‍යයේ නිත්‍ය වශයෙන් ශූන්‍ය කම්පනයෙන් යුත් ලක්ෂ නිශ්පන්ද <FRWD>(NODES)</FRWD> ලෙස හැඳින්වේ.
* මාධ්‍යයේ උපරිම විස්තාරයක් සහිතව කම්පනයෙන් යුත් ලක්ෂ ප්‍රස්පන්ද <FRWD>(ANTI NODES)</FRWD> ලෙස හැඳින්වේ.
* අනුයාත නිශ්පන්ද දෙකක් හෝ අනුයාත ප්‍රස්පන්ද දෙකක් අතර පරතරය වේ. මෙහි යනු තරංග ආයාමයයි.
* සම්ප්‍රයුක්ත තරංගයේ ප්‍රචාරණයක් සිදු නොවේ.
* ශක්ති ප්‍රචාරණයක් සිදු නො වේ.
නළ සහ තන්තුවල කම්පන
නළ සහ තන්තුවල කම්පන වලට ස්ථාවර තරංග මූලික වේ. පළමුවෙන් නළවල කම්පන සලකා බලමු.
නළයක් එයට තිබිය හැකි මුල්ම කම්පන රටාවෙන් කම්පනය වේ නම් එම ස්වරය නළයේ මූලික ස්වරය හෙවත් පළමුවන ප්‍රසංවාදය ලෙස හැඳින්වේ. නළය තවත් කම්පනයට භාජනය කළ විට මූලික ස්වරයට අමතරව තවත් ස්වර ගණනාවක් ඇති වේ. මේවා උපරිතාන ලෙස හැඳින්වේ.
විවෘත නළවල කම්පන
සංවෘත නළවල කම්පන
මූලික ස්වරය
පළමුවැනි උපරිතානය
දෙවැනි උපරිතානය
මූලික ස්වරය
පළමුවැනි උපරිතානය
දෙවැනි උපරිතානය
මාධ්‍යයක් තුළින් ධ්වනි තරංගවල ප්‍රවේගය  <FRWD>V</FRWD>නම්
 <FRWD>E -</FRWD> මාධ්‍යයේ ප්‍රත්‍යාස්ථතා මාපාංකය
 <FRWD>P -</FRWD> මාධ්‍යයේ ඝණත්වය
වායුවක් සඳහා  <FRWD>E = k</FRWD> (නිකර මාපාංකය)වේ
අනුනාදය
නළයකට ඉහළින් කම්පනය වන සරසුලක් ඇල්ලා නළයේ දිග කුඩා අගයක සිට ක්‍රමයෙන් වැඩි කරන විට නළයේ මූලික ස්වරයේ සංඛ්‍යාතය සරසුලේ සංඛ්‍යාතයට සමාන වූ විට නළයෙන් උස් හඬක් නිකුත් වේ. මෙය අනුනාද අවස්ථාව ලෙස හැඳින්වේ.
සංවෘත අනුනාද බටය
විවෘත අනුනාද බටය
සරසුලේ සංඛ්‍යාතය  ටද වාතයේ දී ධ්වනි ප්‍රවේගය ම ද යැයි ගනිමු.
09. වායුවක ගුණ ආශ්‍රයෙන් වායුවක් තුළ ධ්වනි ප්‍රවේගය සඳහා සූත්‍රය සඳහන් කර වායුවේ පීඩනය, ඝනත්වය හා උෂ්ණත්වය මත ධ්වනි ප්‍රවේගය රඳා පවතින අන්දම පෙන්වීමට එය පාවිච්චි කරන්න.
සංඛ්‍යාතය 2000  <FRWD>HzY</FRWD> ධ්වනි ප්‍රභවයකින් <FRWD>0 c</FRWD> දී වාතයේ ස්ථාවර තරංග ඇති වේ. තරංගයේ අනුයාත නිශ්පන්ද දෙකක් අතර දුර 8.25  <FRWD>cm</FRWD> කි. මෙම ප්‍රභවය මගින්ම එහෙත් වෙනත් උෂ්ණත්වයකදී අනුයාත නිශ්පන්ද දෙකක් අතර දුර 8.65  <FRWD>cm</FRWD> බව පෙනේ.
<FRWD>(i) 0 c</FRWD> දී වාතයේ ධ්වනි ප්‍රවේගයේ අගය සොයන්න.
<FRWD>(ii)</FRWD> දෙවැනි නිරීක්ෂණය කර ඇති උෂ්ණත්වය සොයන්න.
විසඳුම:
<FRWD>V-</FRWD> වායුව තුළ ධ්වනි තරංගවල ප්‍රවේගය
<FRWD>P-</FRWD> වායුවේ පීඩනය
<FRWD>p -</FRWD> වායුවේ ඝනත්වය
<FRWD>r = Cp /Cv</FRWD> 
පරිපූර්ණ වායු සමීකරණය අනුව  <FRWD>pV = nRT </FRWD>
වායුවේ ස්කන්ධය  <FRWD>m n</FRWD> මෞලික ස්කන්ධය <FRWD>mn pK  n = m/M
 T</FRWD> නියත නම්  <FRWD>P/p</FRWD> නිඩත රාශියක් වේ.
උෂ්ණත්වය නියත විට වායුවක් තුළ ධ්වනි ප්‍රවේගය පීඩනයෙන් සහ ඝනත්වයෙන් ස්වායත්ත වේ.
ඉහත සමීකරණයේ ආදේශයෙන් වායුවක් තුළ ධ්වනි ප්‍රවේගය නිරපේක්ෂ උෂ්ණත්වයේ වර්ගමූලයට සමානුපාතික වේ.
 <FRWD>(i) 0 c</FRWD>දී තරංග ආයාමය
 <FRWD>0 c</FRWD> දී ධ්වනි ප්‍රවේගය
 <FRWD>(ii)</FRWD> අඥාත  0උෂ්ණත්වයේ දී තරංග ආයාමය  = <FRWD>2x8.65x10 = 0.173 m
0 c</FRWD>දී ධ්වනි ප්‍රවේගය දෙවැනි නිරීක්ෂණය කර ඇති උෂ්ණත්වය  = <FRWD>27 c</FRWD>
</post>
<post>
4 කොටස
10. නළයක එක් කෙළවරක් වසා ඇති අතර අනෙක් කෙළවර වසා ඇත්තේ කම්පනය වන පටලයකිනි. එය නිශ්පන්දයක් ඇති ස්ථානයක් ලෙස උපකල්පනය කළ හැකිය. පටලයේ සංඛ්‍යාතය <FRWD>2000 Hz</FRWD> වන විට නළය තුළ ස්ථාවර තරංග රටාවක් ඇති වූ අතර අනුයාත නිශ්පන්ද දෙකක් අතර පරතරය <FRWD>8.0cm</FRWD> වේ. සංඛ්‍යාතය ක්‍රමයෙන් අඩු කරන විට ස්ථාවර තරංග රටාව නැති වී යන අතර සංඛ්‍යාතය <FRWD>1600 Hz</FRWD>වු විට වෙනත් ස්ථාවර තරංග රටාවක් හට ගන්නා ලදී.
<FRWD>(i)</FRWD>වාතය තුළ ධ්වනි වේගය
<FRWD>(ii)</FRWD>සංඛ්‍යාතය <FRWD>1600 Hz</FRWD> වු විට අනුයාත නිශ්පදන් දෙකක් අතර පරතරය.
<FRWD>(iii)</FRWD>පටලය සහ සංවෘත කෙළවර අතර නළයේ දිග
<FRWD>(iv)</FRWD>ස්ථාවර තරංග රටාවක් ඇති විය හැකි ඊළඟ අවම සංඛ්‍යාතය සොයන්න.
විසඳුම :- <FRWD>(i)</FRWD>තරංගය ආයාමය නම්
වාතය තුළ ධ්වනි වේගය
<FRWD>(ii)</FRWD>සංඛ්‍යාතය <FRWD>1600 Hz</FRWD> වූ විට තරංග ආයාමය නම්
අනුයාත නිශ්පන්ද දෙකක් අතර පරතරය
<FRWD>(iii)</FRWD>පළමු අවස්ථාවේ පුඩු ගණනද නම් දෙවන අවස්ථාවේ පුඩු ගණන (ද - 1) වේ.
පටලය හා සවෘත කෙළවර අතර නළයේ දිග
<FRWD>(iv)</FRWD>ඊළඟ අවම සංඛ්‍යාතයට අනුරූප තරංග ආයාමය නම්
ඊළඟ අවම සංඛ්‍යාතය
තන්තුවල කම්පන
දෙකෙළවර ගැටගසා ඇති තන්තුවක් පෙලූ විට එහි ස්ථාවර තරංග හට ගනි තන්තුව එයට තිබිය හැකි මුල්ම කම්පන රටාවෙන් කම්පනය වේ නම් එය තන්තුවේ මූලික ස්වරය හෙවත් පළමුවන ප්‍රසංවාදය ලෙස හැඳින්වේ. තන්තුව තවත් කම්පනයට භාජනය කළ විට මූලික ස්වරයට අමතරව තවත් ස්වර ගණනාවක් ඇතිවේ. මේවා උපරිතාන ලෙස හැඳින්වේ.
මූලික ස්වරය
පළමුවන උපරිතානය
දෙවැනි උපරිතානය
ඇදි තන්තුව ඔස්සේ තීර්යක් තරංග ප්‍රවේගය <FRWD>v</FRWD> නම්
<FRWD>T -</FRWD> තන්තුවේ ආතතිය
<FRWD>m -</FRWD> තන්තුවේ ඒකක දිගක ස්කන්ධය
මූලික ස්වරයේ සංඛ්‍යාතය <FRWD>f</FRWD> නම්
11. සුනම්‍ය ඇද තන්තුවක එක් කෙළවරක් නොසැලෙන නියත සංඛ්‍යාතයකින් කම්පනය කරන විට එහි පුඩු සැදීම පැහැදිලි කරන්න.
<FRWD>(i)</FRWD> තන්තුවේ ආතතිය <FRWD>T</FRWD> ද ඒකක දිගක ස්කන්ධය <FRWD>m</FRWD> ද නම් තන්තුව ඔස්සේ තීර්යක් තරංග ප්‍රවේගය <FRWD>v</FRWD> සඳහා ප්‍රකාශනයක් <FRWD>T</FRWD> හා<FRWD>m</FRWD> ඇසුරෙන් ලියන්න. එම සමීකරණය මාන වශයෙන් නිවැරැදි බව පෙන්වන්න.
<FRWD>(ii)5x10 -3 Kg m -1</FRWD> ස්කන්ධයක් ඇත්තාවු ද දිග <FRWD>1.50 m</FRWD> ක් වූ ද තන්තුවක්<FRWD>1.125 N Y</FRWD> භාරයකින් ඇද ඇත. තන්තුවේ එක් කෙළවරක් <FRWD>50 Hz</FRWD> කින් කම්පනය කෙරේ.
<FRWD>(a)</FRWD>තන්තුව දිගේ තීර්යක් තරංග ප්‍රවේගය
<FRWD>(b)</FRWD>තන්තුවේ සෑදෙන පුඩු ගණන ගණනය කරන්න.
විසඳුම:- ඇදි තන්තුවක් පෙලීමට භාජනය කළ විට තන්තුව ඔස්සේ ගමන් කරන තරංග අනෙක් කෙළවර දී පරාවර්තනය වේ. තන්තුව ඔස්සේ ඉහළටත් පහළටත් ගමන් කරන පතන හා පරාවර්තන තරංග අධිස්ථාපනය වීමෙන් තන්තුවේ ස්ථාවර තරංගයක් හට ගනී එමගින් තන්තුවේ පුඩු සෑදේ.
වම් පැත්තේ <FRWD>V</FRWD> හී මාන = <FRWD>L T - 1</FRWD>
දකුණු පැත්තේ හී මාන
වම් පැත්තේ මාන = දකුණු පැත්තේ මාන
සමීකරණය මාන වශයෙන් නිවැරැදිය
<FRWD>(b)</FRWD>තරංග ආයාමය නම්
එක්පුඩුවක දිග
සෑදෙන පුඩු ගණන = 15/0.15 = 10
තන්තුව දිගේ තීර්යක් තරංග ප්‍රවේගය = <FRWD>15 ms -1</FRWD>
ධ්වනි ලාක්ෂණික ස්වරයක් තවත් ස්වරයකට සමාන හෝ වෙනස් වන්නේ ආකාර තුනකින් ඒවා නම් තාරතාව, හඬේ සැර හෙවත් විපුලතාව හා ධ්වනි ගුණයයි.
තාරතාව
ස්වරයක සංඛ්‍යාතයේ වෙනස අනුව කණට දැනෙන සංවේදනය තාරතාව ලෙස හැඳින්වේ. උස් සංඛ්‍යාත උස් තාරතාවෙන් යුත් ස්වර ලබා දෙන අතර පහත් සංඛ්‍යාත පහත් ස්වර ලබාදෙයි.
හඬේ සැර හෙවත් විපුලතාව
හඬේ සැර හෙවත් විපුලතාව යනු කණට දැනෙන සංවේදනයයි එය පුද්ගලබද්ධ වේ. හඬේ සැර විස්තාරයේ වර්ගයට සමානුපාතික වන අතර කම්පනය වන වායු ස්කන්ධය මත ද රඳා පවතී.
ධ්වනි තීව්‍රතා මට්ටම හා ඩෙසිබලය
හඬේ සැරෙහි වෙනස කණට සංවේදනය වන්නේ තීව්‍රතාවල වෙනස මත නොව අනුපාතය අනුවය. එමනිසා ධ්වනි තීව්‍රතා මට්ටම ලඝු පරිමාණයකට අනුව සිදු වේ. ධ්වනි තීව්‍රතා මට්ටමේ ඒකකය බෙල් <FRWD>(Bel)</FRWD> වේ මෙය විශාල ඒකකයක් නිසා ඩෙසිබෙල් <FRWD>(db)</FRWD> නම් ඒකකයක් භාවිත කෙරේ.
ධ්වනි ප්‍රභවයක තීව්‍රතාව <FRWD>I 1</FRWD> සිට <FRWD>I 2</FRWD> දක්වා වෙනස් වූයේ නම්
ධ්වනි තීව්‍රතා මට්ටම =
සංඛ්‍යාතය අනුව ධ්වනි තීව්‍රතා මට්ටම් වෙනස් වන ආකාරය ප්‍රස්තාරවලින් දැක්වේ. මිනිස් කණට සංවේදනය කළ හැකි අවම තීව්‍රතාව <FRWD>(10 -12 W m -2)</FRWD> ශ්‍රව්‍යතා දේහලිය ලෙස හැඳින්වේ.
මිනිස් කණට වේදනා ගෙන දෙන තීව්‍රතාව <FRWD>(1 W m-2)</FRWD> වේදනා දේහලිය ලෙස හැඳින්වේ.
ධ්වනි ගුණය
එකම තාරතාව හා එකම හඬේ සැරෙන් යුත් ස්වර දෙකක් එකිනෙකට වෙනස් ආකාරයෙන් ශ්‍රවණය වන්නේ ධ්වනි ගුණය අනුවය. ධ්වනි ගුණය උපරිතාන සංඛ්‍යාව මත රඳා පවතී මූලිකය හා උපරිතාන එකවර ඇතිවීමෙන් තරංගයේ හැඩය වෙනස් වේ.
සරසුලක
වයලීනයක
ගිටාරයක
</post>
<post>
භෞතික - 5 කොටස
12
එකම සංඛ්‍යාතයෙන් යුත් සහ එම සංඛ්‍යාතයේ දී තීව්‍රතා මට්ටම ශ්‍රව්‍යතා දේහලියට වඩා <FRWD>50db ~30db</FRWD> අගයෙන් යුත් ධ්වනි ප්‍රභව දෙකක ප්‍රතිදාන ක්ෂමතා සසඳන්න.
විසඳුම:-
<FRWD>50db</FRWD> සහ <FRWD>30db</FRWD> අගයෙන් යුත් ප්‍රභව වල ප්‍රතිදාන ක්ෂමතා පිළිවෙලින් <FRWD>I1</FRWD> සහ<FRWD>I2</FRWD> යැයි ගනිමු.
13
<FRWD>30m</FRWD>  කදුරින් ඇති ජෙට් අහස් යානයකින් ලැබෙන තීව්‍රතා මට්ටම <FRWD>140db</FRWD> වේ. ජෙට් අහස් යානය <FRWD>300m</FRWD> ක දුරින් ඇති විට ධ්වනි තීව්‍රතා මට්ටම කොපමණ ද?
ප්‍රභවයක සිට <FRWD> d</FRWD>  දුරකින් ඇති ධ්වනි තීව්‍රතාව<FRWD> I</FRWD> නම් <FRWD>I 1/1d2</FRWD>  බව උපකල්පනය කරන්න)
විසඳුම:- ජෙට් අහස් යානය <FRWD>30m</FRWD>  ක සහ <FRWD>300m</FRWD>  ක දුරින් ඇති විට ධ්වනි තීව්‍රතාවන් පිළිවෙලින් <FRWD>I1</FRWD>  සහ <FRWD>I2</FRWD>  යැයි ගනිමු.
300 ක දුරක දී තීව්‍රතා මට්ටම 14
නළ දෙකකින් එකක කෙළවරක් වසා ඇති අතර අනෙකෙහි දෙකෙළවර ම විවෘත ව ඇත. මෙම නළවල තුන්වන ප්‍රසංවාද එකම සංඛ්‍යාතය සහිත වේ නම් නළවල දිග අතර අනුපාතය වනුයේ
(1) 2: 2 (2) 1 : 3 (3) 2 : 3 (4) 3 : 4 (5) 5 : 6
විසඳුම:-
මෙම ගැටළුවට රූප සටහනක් ඇදීමෙන් ගණනය කිරීමට වඩා ඉක්මනින් පිළිතුර ලබා ගත හැකිය.
නිවැරැදි පිළිතුර <FRWD>(1) x</FRWD>
15
පහත සඳහන් ප්‍රකාශ සලකා බලන්න.
<FRWD>[A]</FRWD> ධ්වනි තාරතාව නිර්ණය කරනු ලබන්නේ සංඛ්‍යාතය මගිනි.
<FRWD>[B]</FRWD> නුගැසුම් ශ්‍රවණය කිරීම සඳහා ධ්වනි ප්‍රභව දෙකම එකම වර්ගයේ විය යුතු අතර සංඛ්‍යාතය සුළු වශයෙන් වෙනස් විය යුතුය.
<FRWD>[C]</FRWD> වාතයේ ධ්වනි වේගය උෂ්ණත්වය සමග වැඩි වේ.
ඉහත ප්‍රකාශ සම්බන්ධ සත්‍ය වනුයේ පහත සඳහන් ඒවායින් කුමක් ද?
(1)<FRWD>A</FRWD> පමණක් සත්‍යයි
(2)<FRWD>A</FRWD> සහ <FRWD>B</FRWD> පමණක් සත්‍යයි
(3) <FRWD>A</FRWD> සහ <FRWD>C</FRWD> පමණක් සත්‍යයි
(4) <FRWD>B</FRWD> සහ <FRWD>C</FRWD> පමණක් සත්‍යයි
(5) <FRWD>A, B</FRWD> සහ <FRWD>C</FRWD> සියල්ලම සත්‍යයි
විසඳුම:-
තාරතාව සංඛ්‍යාතය අනුව වෙනස් වේ එමනිසා ඒ සත්‍ය වේ. නුගැසුම් ශ්‍රවණය කිරීමට සංඛ්‍යාතය සුළු වශයෙන් වෙනස් විය යුතු වුවත් ප්‍රභව දෙකම එකම වර්ගයේ විය යුතු නැත. එමනිසා<FRWD>B</FRWD> අසත්‍යය වාතයේ ධ්වනි වේගය <FRWD>V</FRWD> වේ. එමනිසා <FRWD>C</FRWD> සත්‍ය වේ.
නිවැරැදි පිළිතුර (3)
16
ධ්වනිමාන කම්බියක නියත දිගක් නියත ආතතියකට යටත් කර ඇති විට සරසුලක් සමග මූලික ස්වරයෙන් සුසර වේ. එය නැවත සරසුල සමග සුසර කිරීම සඳහා
<FRWD>[A]</FRWD> දිග දෙගුණයක් කර ආතතිය හතරෙන් එකක් කළ යුතුය.
<FRWD>[B]</FRWD> දිග දෙගුණයක් කර ආතතිය හතර ගුණයක් කළ යුතුය.
<FRWD>[C]</FRWD> දිග භාගයක් කර ආතතිය හතර ගුණයක් කළ යුතුය.
<FRWD>[D]</FRWD> දිග භාගයක් කර ආතතිය හතරෙන් එකක් කළ යුතුය.
ඉහත සඳහන් ප්‍රකාශ අතරෙන්
(1) <FRWD>A</FRWD> සහ <FRWD>C</FRWD> පමණක් සත්‍ය වේ.
(2) <FRWD>A</FRWD> සහ <FRWD>D</FRWD> පමණක් සත්‍ය වේ
(3) සහ <FRWD>B</FRWD> සහ <FRWD>C</FRWD> පමණක් සත්‍ය වේ.
(4) <FRWD>A</FRWD> සහ <FRWD>D</FRWD> පමණක් සත්‍ය වේ.
(5) <FRWD>A, B</FRWD> සහ <FRWD>D</FRWD> පමණක් සත්‍ය වේ.
විසඳුම:-
 ඒ ප්‍රකාශයට අනුව
එමනිසා <FRWD>A</FRWD> අසත්‍ය වේ. (1), (2) සහ (5) යන වරණ තුනේ ම <FRWD>A</FRWD> අඩංගු බැවින් ඒවා නිවැරැදි නොවේ.
 (3) සහ (4) දෙකේම <FRWD>B</FRWD> අඩංගු බැවින්<FRWD>B</FRWD> නිවැරැදි බව පැහැදිලිය.
<FRWD>C</FRWD> ප්‍රකාශයට අනුව වේ
එමනිසා <FRWD>C</FRWD> අසත්‍ය වේ. (3) ද නිවැරැදි නොවේ.
නිවැරැදි පිළිතුර ((4) ය.
17
ඇදි ධ්වනි මාන කම්බියක් එහි දිග <FRWD>126cm</FRWD> සහ <FRWD>130cm</FRWD> වූ විට සරසුලක් සමග තත්පරයට නුගැසුම් 4 බැගින් නිකුත් කරයි. සරසුලෙහි සංඛ්‍යාතය කොපමණ ද?
<FRWD>(1) 128Hz</FRWD>
<FRWD>(2) 250Hz</FRWD>
<FRWD>(3) 252Hz</FRWD>
<FRWD>(4) 256Hz</FRWD>
<FRWD>(5) 262Hz</FRWD>
විසඳුම:-
දිග <FRWD>126cm</FRWD> සහ <FRWD>130cm</FRWD> වන විට ධ්වනි මාන කම්බියේ සංඛ්‍යාතයන් පිළිවෙලින් <FRWD>f1</FRWD> සහ<FRWD>f2</FRWD> යයි ගනිමු. සරසුලේ සංඛ්‍යාතය <FRWD>f</FRWD> නම් කම්බියේ අවස්ථා දෙකෙහිම නුගැසුම් 4 බැගින් ඇසීම සඳහා නිවැරැදි පිළිතුර (4) ය
දයා රත්නසූරිය
ප්‍රධාන ව්‍යාපෘති නිලධාරී
ජාතික අධ්‍යාපන ආයතනය
මහරගම
</post>
<post>
උත්තම පුරුෂ ඒක වචන
මාර්තු 15
"දැන් රාවය පත්තරේ කර්තෘ වික්ටර් අයිවන් මහත්තයා නෙවෙයිද?"
මිත්‍රයෙක් අද උදේ මගෙන් ඇහැව්වා.
"ඇයි එහෙම අහන්නෙ?"
මං පෙරළා ඔහුගෙන් ප්‍රශ්න කළා.
"නැහැ. ඊයේ රාවය පත්තරේ තිබුණා, පාර්ලිමේන්තු මැතිවරණය හා පුවත්පත් කියලා ලිපියක්. ඒක ලංකාවේ තියෙන පත්තරවල කර්තෘවරුන් අදහස් එකතු කරලා සකස් කරපු ලිපියක්. ඒකට ඔවුන් ගේ පින්තූරත් පළ කරලා තිබුණා. ඒ ලිපියේ වික්ටර් අයිවන් මහත්තයගෙ පිංතූරයක් එක්ක ඔහුගෙත් අදහස් ඇතුළත් කරලා තිබුණා. ඉතිං තමන්ගෙ පත්තරෙන්ම මෙහෙම ප්‍රචාරයක් ගන්න එක කර්තෘවරයකුට සුදුසු නැහැ නේද? ඒක පුවත්පත් ආචාරධර්ම විරෝධී ක්‍රියාවක් නෙමෙයිද?
මට ඒ අවස්ථාවේ දැන් තිරගත වන චිත්‍රපටත් එක්ක බලද්දී චිත්‍රපටයකට සුදුසු යැයි හිතෙන නමක් මතක් වුණා.
"මගේ චූන් මටම චූන්."
මාර්තු 16
ජනාධිපති මන්දිරයේ අතිගරු ජනාධිපතිනි චන්ද්‍රිකා බණ්ඩාරනායක කුමාරතුංග මැතිනියගේ ප්‍රධානත්වයෙන් පවත්වපු කලාකරුවන්ගේ හමුවට සහභාගි වුණා.මං ඒකට ගියේ දේශප්‍රේමි මහජන කලා පෙරමුණෙන් මට එවා තිබූ ආරාධනාවක් අනුවයි. පනස්හයෙන් පස්සේ මෙරට ඉතිහාසය අරන් බැලුවොත් කලාවට - සංස්කෘතියට වැඩිම සේවයක් කරලා තියෙන්නේ බණ්ඩාරනායකවරුන් බව අපක්ෂපාතීව කියන්න පුළුවන්. ඒ නිසා අපේ කලාවේ හා සංස්කෘතියේ අභිවෘද්ධිය පිණිස මේ තීරණාත්මක මොහොතේ ප්‍රගතිශීලී සියලු කලාකරුවන් ජනාධිපතිතුමිය වටා එක්රොක් වීම ඉතාම වැදගත්. මෙවැනි කලාකරුවන්ගේ හමුවකට, ගියවර එජාපය බලයට පත් කරන්න සහයෝගය දුන් අනෝජා වීරසිංහ වැනි නිළියක සහභාගිවීමත් සුවිශේෂයි.
මාර්තු 17
අනෝජා වීරසිංහගෙ පුවත්පත් ප්‍රකාශය කියෙව්වම මට පුදුම හිතුණා. ඊයේ ජනාධිපති මන්දිරයේ තිබූ කලාකරුවන්ගෙ හමුව පැවැත්වුණේ මෙවර මැතිවරණයේදී ප්‍රගතිශීලී කලාකරුවන් ක්‍රියා කරන ආකාරය සාකච්ඡා කිරීමත්, මැතිවරණයෙන් පසුව පිහිටුවන සන්ධාන ආණ්ඩුවක් මගින් සංස්කෘතික ක්ෂේත්‍රයේ ඉටුවිය යුතු කරුණු පිළිබඳ ගැඹුරින් සලකා බලා අදහස් ඉදිරිපත් කිරීමටත්ය. ඒ බව ආරාධනා පත්‍රයේ පැහැදිලිවම සඳහන් වෙනවා. ඉතිං අනෝජා ජනාධිපති මන්දිරයට ආවේ මේ ආරාධනය පත්‍රය නැතිවද? තිබුණා නම් ඇය එය හරිහැටි කියෙව්වෙ නැද්ද? යූ.එන්.පී.ය ගැන තදබල කලකිරීමක් අනෝජාට තියෙන බව පැහැදිලියි. එනිසයි ඇය මෙවර එජාපයේ ජයග්‍රහණය වෙනුවෙන් වැඩකරන්නේ නැත්තේ. ඇය දැන් ඉන්නේ කිසියම් දෙගිඩියාවෙන්. මට අනෝජාට කියන්න තියෙන්නෙ මෙච්චරයි. සන්ධාන ආණ්ඩුව කලාවට සේවය කරනවා. ඔබත් අපිත් එක්ක එකතු වෙන්න.
මාර්තු 18
තිස්ස අබේසේකර මහතා එළඹෙන සන්ධාන ආණ්ඩුවක් යටතේ යළිත් ජාතික චිත්‍රපට සංස්ථාවේ සභාපති ධුරයට පත් වනු දැකීම දරාගන්න බැරි එක්තරා පිරිසක් ඔහුට එරෙහිව මඩ ප්‍රහාරයක් දියත් කරගෙන යන බව පෙනෙන්ට තිබෙනවා. පෙරේදා ජනාධිපති මන්දිරයේදී ඇතැම් සිනමා ශිල්පීන් දැක්වූ අදහස්වලින් එය ඉතා හොඳින් පැහැදිලි වුණා. තිස්ස අබේසේකර මහතා ජාතික චිත්‍රපට සංස්ථාවේ සභාපති ධුරයට පත් කෙරුණේ ජනාධිපතිනිය පෞද්ගලිකව මැදිහත්ව සකස් කළ "ජාතික චිත්‍රපට ප්‍රතිපත්ති හා ඒ පිළිබඳ මාර්ගෝපදේශ" නම් වූ ඉතාම සාරගර්භ ලියවිල්ල, ක්‍රියාවට නංවන්නයි. ඒත් ආණ්ඩු පෙරළියත් එක්ක තිස්සගෙ ඒ වැඩ පිළිවෙළ අතරමඟ නැවතුණා. දැන් කළයුතුව තියෙන්නෙ තිස්ස නැවතත් චිත්‍රපට සංස්ථාවේ සභාපති කරවලා ඒ වැඩපිළිවෙළ තව දුරටත් ඉදිරියට ගෙනයෑමට ඉඩකඩ පෑදීමයි. දේශීය චිත්‍රපට කලාවට හා කර්මාන්තයට මහර්ඝ මෙහෙවරක් ඉටුකරගත හැක්කේ ඒ ඒකායාන මාර්ගයෙන් පමණක් බව මගේ තිර විශ්වාසයයි.
මාර්තු 19
දොස්තර එම්. එස්. වීරකෝන් ගේ ඡායාරූප එකතුව <FRWD>(mine Eyes have seen)</FRWD> බැලුවා. එය ඔහුගේ 60 වසරක ඡායරූප කලා ජීවිතයේ අපූර්ව සිහිවටනයක්. එහි වන නිරුවත් නාරි රූප අතිශය සෞන්දර්යාත්මකයි. මං හිතන්නේ එබඳු රූප ගැනීම සම්බන්ධයෙන් අපේ රටේ සිටින දක්ෂතම ඡායාරූප ශිල්පියා දොස්තර වීරකෝන්. ඒ හැරුණු කොට ඔහුගේ සෙසු ඡායාරූපත් ඉතාම විශිෂ්ට මට්ටමක පවතිනවා.
මාර්තු 20
පසුගිය දවසක මට උදයකාන්ත වර්ණසූරියගෙ අලුත්ම චිත්‍රපටයේ (රන්දිය දහර) රූප රාමු කීපයක් දකින්ට ලැබුණා. ඒ ජවනිකා ටික දකිද්දී මට හිතුණේ උදයකාන්ත ගේ සිනමා ආඛ්‍යානයේ ප්‍රබල කතා රසයක් පවතින බවයි. ඔහුට හොඳ ශක්‍යතාවයක් තිබෙනවා. මුල් විනාඩි 10 තුළදීම ප්‍රේක්ෂකයන්ගෙ බෙල්ලෙන් අල්ලගන්න. ඒ බෙල්ල වමටත් දකුණටත් හරවන්න බැරි විදියට ඔහු දැඩිව අල්ලාගෙන සිටිනවා. මං හිතන්නෙ ඒකත් දක්ෂතාවයක්. මේ චිත්‍රපටයෙන් සිංහල සිනමාවට අලුත් නිෂ්පාදකවරයකුත් දොරට වඩිනවා. ඔහු නීල් රංජිත් පල්ලියගුරු.
සු.මි.
</post>
<post>
ගණිතය
1. අවස්ථාව
මෙවිට අංශුව <FRWD>A</FRWD>  සහ  <FRWD>B</FRWD>  ලක්ෂය අතර ඇත. හි අගය හා 2 අතර විට,  <FRWD>cos</FRWD>  වල අගය ධන වන නිසා ප්‍රවේගය ශුන්‍ය වුවත්  <FRWD>T</FRWD> හි අගය ධන වේ.
මේ අනුව  <FRWD>A</FRWD>  හා  <FRWD>B</FRWD>  අතර දී අංශුව වෘත්තයෙන් ඉවත් නොවේ.
 විට නම් , අංශුව පහළම  <FRWD>A</FRWD>  ලක්ෂ්‍යය වටා 2 වලින්, සරල අවලම්බයක ආකාරයට දෝලනය වේ.
මේ ක්‍රියාකාරකම් සිදුවනුයේ ප්‍රකෝපන ප්‍රවේගය අනුව වේ. <FRWD>A</FRWD>  වටා සරල අවලම්බයක් මෙන් දෝලනය වීමට තිබිය යුතු ප්‍රකේෂ්පන ප්‍රවේගය සොයමු.
1. මෙම අවස්ථාවේ නම් අංශුව <FRWD>A</FRWD> වටා දෝලනය වේනම්, අංශුව පහලට <FRWD>A</FRWD> ලක්ෂය වටා අර්ධ වෘත්තයක දෝලනය වේ.
2 අංශුව <FRWD>B</FRWD> හා  <FRWD>C</FRWD>  අතර විට,<FRWD>"Modern">B</FRWD> හා <FRWD>C</FRWD>  අතර ලක්ෂ්‍යයකදී <FRWD>T = 0</FRWD>  විට, කේන්ද්‍රාභිසාරි බලයක් නොමැති නිසා, අංශුව වෘත්තයෙන් ඉවත් වී ගුරුත්වය යටතේ චලිතවේ. වෘත්තයෙන් ඉවත්වන මොහොතේ කෝණික විස්ථාපනය <FRWD>B</FRWD>  ලෙස ගනිමු.
කෝණික විස්ථාපනයේදී අංශුව වෘත්තයෙන් <FRWD>V1</FRWD>  වේගයෙන් ඉවත් වේ.
වේගයෙන් වෘත්තයෙන් ඉවත් වේ.
අංශුව <FRWD>D</FRWD>  ලක්ෂයේ දී තිරසට 180 ආනතව <FRWD>V1</FRWD>  වේගයෙන් වෘත්තයෙන් ඉවත්වී ප්‍රක්ෂිප්තයක ආකාරයෙන් චලිත වේ.මෙවිට, ප්‍රවේගය සීමාවේ ඇති විට, අංශුව <FRWD>B</FRWD> හා <FRWD>C</FRWD>  අතර ලක්ෂ්‍යයකදී ඉවත් වේ.
පුර්ණ වෘත්තයක චලිතවීමට අවශ්‍යතාව අංශුව පුර්ණ වෘත්තයක චලිතවීම සඳහා අංශුව මත සෑම ලක්ෂයකදීම කේන්ද්‍රය දෙසට කේන්ද්‍රාභිසාරි බලය ක්‍රියා කළ යුතුවේ අවම නම්, සෑම ලක්ෂයකදීම වේ.
මේ අනුව පුර්ණ වෘත්තයක චලිතවීමට අවශ්‍යතාව.
වීම වේ.
අවම බව ආදේශයෙන් අවම නම් අංශුව වෘත්තයක චලිතවේ.
සුමට වෘත්තාකාර සිරස් බටයක් තුල චලිතවන අංශුව පුර්ණ වෘත්තයක චලිතවීමට අවශ්‍යතාව අංශුව බටය තුළ නිසා, එයට වෘත්තයේ චලිතයෙන් ඉවත් වීමට නොහැක.
අංශුව පුර්ණ වෘත්තයේ චලිත වීම සඳහා සෑම මොහොතකදීම ප්‍රවේගය ධන විය යුතුය.
<FRWD>V</FRWD> අවම නම් අංශුවේ ප්‍රවේගය සෑම මොහොතකදීම ධන වේ.
</post>
<post>
ගණිතය
2 කොටස
උදාහරණ
අරය <FRWD>a</FRWD>  වු වෘත්තයක හැඩය ඇති තූනි සුමට නලයක් තුල ස්කන්ධය ගාවන කුඩා වීදුරු බෝලයකට නිදැල්ලේ චලිත විය හැක. එහි තලය සිරස්ව සිටිනසේ නලය අචලව සවිකර ඇත. නලයේ පහත්ම ලක්ෂ්‍යයේ සිට <FRWD>U</FRWD>  තිරස් ප්‍රවේගයෙන් බෝලය ප්‍රකේෂ්ප කරනු ලැබේ.  <FRWD>U 4ag</FRWD>  නම්, බෝලය නලයේ සම්පුර්ණ වෘත්තයේම චලිතවන බව පෙන්වන්න. නලයේ කේන්ද්‍රය බෝලයට යා කරන රේඛාව කේන්ද්‍රය මැදින් උඩු අතට අඳින ලද සිරස් රේඛාව සමග කෝණයක් සාදන අවස්ථාවේදී නලයෙන් බෝලය වෙත ඇති ප්‍රතික්‍රියාව සොයන්න. නම් , බෝලය යන්නෙන් දැක්වෙන ලක්ෂ්‍යය පසු කරන විට, හි දිශාව අනෙක් අතට හැරෙන බව පෙන්වන්න.
බෝලය කෝණික විස්ථාපනයක් සිදුකළ විට ප්‍රවේගය <FRWD>V</FRWD>  ලෙස ගනිමු.
විභව ශුන්‍ය බව ආදේශයෙන්
අංශුව නලය තුළ ඇති නිසා, වෘත්තයෙන් ඉවත් නොවේ. එහෙයින් පුර්ණ වෘත්තයක චලිතවීම සඳහා සෑම ලක්ෂ්‍යයකදීම අංශුවට ප්‍රවේගයක් තිබිය යුතුය. අංශුවේ අවම ප්‍රවේගය ධන නම් සෑම ලක්ෂ්‍යකදීම ප්‍රවේගය ධන වන නිසා පුර්ණ වෘත්තයේ චලිත වේ.
අවම අවම බව
ආදේශයෙන්
ප්‍රතික්‍රියාව අනෙක් පැත්තට නම් (- ) වේ. ඒ සඳහා විය යුතුය.
අංශුව එක් පෘෂ්ඨයකින් ඉවත් වී අනෙක් පෘෂ්ඨය ස්පර්ශ වීමට අවකාශ ඇත්තේ අංශුව <FRWD>B</FRWD>  හා  <FRWD>C</FRWD>  අතර ඇති විට වේ. 
<FRWD>B</FRWD> හා <FRWD>C</FRWD>  අතර දී එක් පෘෂ්ඨයකින් ඉවත් වී අනෙක් පෘෂ්ඨය ස්පර්ශ වේ.
උදාහරණ
ස්කන්ධය හා වන අංශුවක්  <FRWD>l</FRWD>  දිග අවිතන්‍ය තන්තුවක් මගින් අචල <FRWD>O</FRWD> ලක්ෂ්‍යයකින් එල්ලා සමතුලිතව ඇත. තිරස් ආවේගයක් අංශුව මත යොදනු ලැබේ. <FRWD>(a )</FRWD>  අංශුව පුර්ණ වෘත්තයක චලිත වේ නම්,<FRWD>J</FRWD> ට තිබිය හැකි අවම අගය සොයන්න.
<FRWD>(b)</FRWD>  නම්, තන්තුව තිරස් වන විට, එහි ආතතිය සොයන්න. මෙවිට තන්තුව පලමුව හැකිලෙන අවස්ථාවේදී අංශුව <FRWD>f</FRWD> ඉහලින් ඇති උස සොයන්න.
</post>
<post>
ගණිතය
3 කොටස
<FRWD>J</FRWD> ආවේගය තන්තුවට ලම්බ නිසා තන්තුවේ ආවේගී ආතතියක් ඇති නොවේ. අංශුවට තිරස්ව <FRWD>u</FRWD> ප්‍රවේගයක් ඇති වේ.
විභව ශුන්‍ය යෙදීමෙන් ප්‍රවේගයෙන් අංශුව චලිත වීම ආරම්භ වේ. අංශුව වෘත්තයේ චලිතවන විට කෝණික විස්ථාපනයක් සිදු කළ පොදු පිහිටීමක් ගනිමු. එවිට වේගය <FRWD>V</FRWD> වේ.
<FRWD>(a)</FRWD>  අංශුව පූර්ණ වෘත්තයක චලිත වීම සඳහා සෑම පිහිටීමකදීම කේන්ද්‍රය දෙසට අංශුව මත කේන්ද්‍රාභිසාරි බලය ක්‍රියා කළ යුතු වේ. <FRWD>T</FRWD> අවම අගය ධන නම්, සෑම විටම කේන්ද්‍රභිසාරි බලය ක්‍රියා කරයි.
<FRWD>(b)</FRWD>  තන්තුව තිරස්වන මොහොතේ වේ. 
අංශුව වෘත්තයෙන් ඉවත් වේ නම් කේන්ද්‍රාභිසාරි බලය ලබා දෙන ආතතිය ශුන්‍ය වේ.
උදාහරණ
තිරස් තලයක් මත අරය <FRWD>5m</FRWD>  වන සහ අර්ධ ගෝලයක තල මුහුණත තලය ස්පර්ශව සමතුලිතව ඇත. අර්ධ ගෝලයේ ඉහලට  ඒ  ලක්ෂ්‍යයේ ස්කන්ධය <FRWD>mkg</FRWD> වන අංශුවක් තබා සීරුවෙන් මුදා හරිනු ලැබේ. අංශුව  <FRWD>B</FRWD>  ලක්ෂ්‍යයේදී ගෝලයේ පෘෂ්ඨයෙන් ඉවත් වී ප්‍රක්ෂිප්තයක ආකාරයට චලිත වේ. <FRWD>O </FRWD> කේන්ද්‍රයේ සිට මීටර් තිරස් දුරින් වන සිරස් බිත්තියක වදී. බිත්තියේ වදින ලක්ෂයට පොලවේ සිට උස සොයන්න.
අංශුව ගෝලය මත <FRWD>A</FRWD>  වලින් මුදාහැර ඇත. කෝණික විස්ථාපනයක් සිදු කළ විට, අංශුවේ වේගය  <FRWD>V</FRWD>  ලෙස ගනිමු. 
අංශුව  <FRWD>B</FRWD>  පිහිටීමෙන් වෘත්තයෙන් ඉවත් වන අතර එවිට වේගය <FRWD>V</FRWD>  වේ. <FRWD>V</FRWD>  ප්‍රවේගය තිරසට , ආතත වේ.
විභව ශුන්‍යය
</post>
<post>
රසායන විද්‍යාව පුනරීක්ෂණය අ. පො. ස. උසස් පෙළ
මෙතැන් සිට භෞතික රසායන විද්‍යා කේෂත්‍රයේ ඔබ විසින් මුහුණ දිය යුතු වන ගැටලු හඳුනාගෙන ඒවා විසඳීමේ හැකියාව වර්ධනය කර ගැනීමට ඔබට රුකුල් දීම අපේ අරමුණයි. පළමුවෙන් ම ඔබ මෙහි ඉදිරිපත් කර ඇති එක් එක් ප්‍රශ්නය කියවා එම ප්‍රශ්නය නැත හොත් ගැටලුව විසදීමට උත්සාහගත යුතුය. ඉන් අනතුරුව මෙම ලිපියේ ඉදිරිපත් කරන ගැටලුව විසඳීමේ ක්‍රියාමාර්ගය ඔබ විසින් කියවා බලා ඉන් ඔබේ ගැටලු විසදීමේ හැකියාව සංවර්ධනය කර ගත යුතුය.<FRWD>
<FRWD>01.(a)</FRWD> බියුටා 1, 3 - ඩයිඊන්වල ව්‍යුහය පහත ඉදිරිපත් කර ඇත.
ඔබට පහත ඉදිරිපත් කරන දත්තයන් ද ප්‍රයෝජනයට ගත හැක.
බන්ධන එන්තැල්පිය <FRWD>+ 436 kJ m01-1</FRWD>
බන්ධන එන්තැල්පිය <FRWD>+ 610 kJ m01-1</FRWD>
බන්ධන එන්තැල්පිය <FRWD>+ 413 kJ m01- 1</FRWD>
කාබන් වල පරමාණුකරණ එන්තැල්පිය <FRWD>+ 715 kJ m01- 1</FRWD>
හයිඩ්‍රජන්වල පරමාණුකරණ එන්තැල්පිය <FRWD>+ 218 KJ m01- 1</FRWD>
මෙම දත්තයන් ඇසුරින් බියුටා - 1, 3 ඩයිඊන්වල සම්මත උත්පාදන එන්තැල්පිය ගණනය කරන්න.
බියුටා - 1, 3 ඩයිරීන්වල සම්මත උත්පාදන එන්තැල්පිය පහත දැක්වෙන දහන එන්තැල්පි දත්තයන් භාවිතයෙන් ද ගණනය කර ගත හැකිවේ.
<FRWD>- 394 kJ m01 -1</FRWD>
<FRWD>- 286 kJ m01 -1</FRWD>
බියුටා - 1, 3 ඩයිඊන්වල <FRWD>- 2542 kJ m01 -1</FRWD>
එසේ බියුටා - 1, 3 ඩයිඊන්වල සම්මත උත්පාදන එන්තැල්පිය ගණනය කරගත් විට එහි අගය <FRWD>+ 108 kJ m01 -1</FRWD> වන බව පෙනේ.
එවිට බියුටා - 1, 3 ඩයිඊන්වල සම්මත උත්පාදන එන්තැල්පිය බන්ධන එන්තැල්පි අගයන් භාවිතයෙන් ගණනය කරගත් අගයට වඩා සම්මත දහන එන්තැල්පි අගයන් භාවිතයෙන් ගණනය කර ලබා ගත් අගයන් අතර වෙනසක් ඔබට දැකිය හැකි වෙයි. බියුටා - 1, 3 ඩයීන්වල පමණක් නොව වෙනත් ඕනෑම සංයෝගයක සම්මත උත්පාදන එන්තැල්පිය මෙම ක්‍රමදෙකෙන් ලබාගත් විට අගයයන් අතර පරස්පර ස්වභාවයක් පිහිටනු ඇත. මේ වෙනස්වීමට හේතු විය හැකි කාරණා හතරක් කෙටියෙන් ඉදිරිපත් කරන්න.
මෙම ක්‍රම දෙකෙන් ලබාගන්නා සම්මත උත්පාදන එන්තැල්පි අගයයන් දෙකෙන් ඔබ වඩාත්ම පිළිගැනීමට කැමති වන්නේ කුමන ක්‍රමයෙන් ගණනය කර ලබාගන්නා අගයදැයි සඳහන් කරන්න.
<FRWD>(c)</FRWD>බියුටා 1, 3 ඩයිඊන් සමග බ්‍රෝමීන් මවුල 1:1 අනුපාතයෙන් ප්‍රතික්‍රියා කරවීමේදි එල වශයෙන් සමාවිත දෙකක් සෑදේ . එම සමාවයවික දෙකේ ව්‍යුහ ඉදිරිපත් කරන්න.
<FRWD>(d)</FRWD>ආගත් නැමැති නිශ්ක්‍රීය වායුවෙන් <FRWD>40g</FRWD> ක් නියත පරිමාවක් ගන්නා භාජනයකට ගෙන<FRWD>300k</FRWD> දී භාජනය තබාගත් විට එහි පීඩනය<FRWD>1x 10 5 pa</FRWD> වීය. එම භාජනයට <FRWD>A2 B2</FRWD> නමැති වායුවකින් ග්‍රෑම් 40 ක් එකතු කර උෂ්ණත්වය <FRWD>600k</FRWD> දක්වා වැඩි කිරීමෙන් <FRWD>A2 B2</FRWD> වායුව පහත දැක්වෙන ආකාරයට විසමනය වීමට සලස්වන ලදී.
මෙම විඝටනයෙන් ඇතිවන සමතුලිත අවස්ථාවේදී භාජනය තුළ සමස්ථ පීඩනය <FRWD>4 x 10 5 pa</FRWD> වීය. <FRWD>A2 B2</FRWD> වායුවේ සාපේක්ෂ අණුක ස්කන්ධය 60 ක් වේ නම් මේවා ගණනය කරන්න <FRWD>(Ar = 40)</FRWD>
(01) භාජනයේ තිබෙන ආගන්මවුල ගණන
(02) භාජනයට ඇතුලු කළ <FRWD>A2 B2</FRWD> මවුල ගණන.
(03) <FRWD>600 k</FRWD> හිදී භාජනයේ පීඩනය <FRWD>4 X 10 5 pa</FRWD> වීමට නම් භාජනය තුළ තිබිය යුතු මුළු මවුල ගණන.
(04) <FRWD>600 k</FRWD> දී <FRWD>A2 B2</FRWD> වල විඝටන ප්‍රමාණය
(05) <FRWD>600 k</FRWD> දී <FRWD>A2 B2</FRWD> හා<FRWD>A2 B4</FRWD> වායු සංඝටකවල ආශිත පීඩන මෙම දත්තය ඔබට සපයා ඇත.<FRWD>(Ar = 40)</FRWD>
හෙස්නියමය අනුව,
 <FRWD>(b) (i)</FRWD>යොදාගන්නා බන්ධන එන්තැල්පි අගයයන් මධ්‍යස්ත බන්ධන එන්තැල්පීන් වීම.
<FRWD>(ii)</FRWD> බන්ධන එන්තැල්පි සංකල්පය වායු අවස්ථාවේ පිහිටන පරමාණු සහභාගිවූ බන්ධනයන්ටය යෙදිය යුතු වන්නේ. අදාල සංයෝග වෙනත් අවස්ථාවක පිහිටීමේ වෙනසක් ඇතිවේ.
<FRWD>(iii)</FRWD>පොදු බන්ධන එන්තැල්පියක් භාවිත කිරීම උදාහරණ හා යන සියලු අවස්ථාවලට  ම යොදු  <FRWD>C = O</FRWD>බන්ධන එන්තැල්පියන් යොදා ගන්න හෙයින් දෝශයක් සිදුවිය හැක.
<FRWD>(iv)</FRWD>සංයෝගය අවස්ථා කිහිපයක සම්ප්‍රයුක්ත දෙමුහුණක් ලෙස පවතින්නේනම් එවිට ද බන්ධන එන්තැල්පීන් යොදා ගැනීමේදී දෝෂයක් ඇතිවේ.
<FRWD>(C)</FRWD>සිස් - අවස්ථාව
ට්‍රාන්ස් - අවස්ථාව
<FRWD>(d)</FRWD> ආගන් මවුල ගණන = 40/40 = 1.0 ථ 01
භාජනයට ඇතුලු කළ <FRWD>A2 B2</FRWD>  මවුල ගණන
<FRWD>40/ 60 = 2/3 m 01</FRWD>
<FRWD>600 k</FRWD>දී භාජනය තුළ පීඩනය <FRWD>4 X 10 5 pa</FRWD> වීමට නම් භාජනය තුළ තිබිය යුතු මුළු මවුල ගණන = <FRWD>2 m01</FRWD>
<FRWD>A2 B2</FRWD> වල විස්ථාන ප්‍රමාණය නම්
භාජනය තුළ ඇති <FRWD>A2 B2, A2 £B2</FRWD> මුළු මවුල ගණන
 = මවුල 1 යි
</post>
<post>
රසායන විද්‍යාව - 2 කොටස
<FRWD>(2) (a) 25 0 c</FRWD>  දී <FRWD>0.1m0l dm -3 CH 3 0004</FRWD>අම්ල ද්‍රාවනයක <FRWD>pH</FRWD>අගය 3.0 ක් වේ.
<FRWD>(i)</FRWD>ඇසිටික් අම්ල ජලීය ද්‍රාවණයේ ඇසිටික් අම්ලය විඝටනය වීමෙන් ඇතිවන සමතුලිත තාවය තුලිත සමීකරණයකින් ඉදිරිපත් කරන්න.
<FRWD>(ii)</FRWD>එම ද්‍රාවණයේ <FRWD>H +</FRWD>අයන සාන්ද්‍රණය කොපමණ වේද?
<FRWD>(iii)</FRWD> එම ද්‍රාවණයේ ඇති <FRWD>cH 3 c0004</FRWD> අයන සාන්ද්‍රණයද <FRWD>cH 3 c004</FRWD>අණුක සාන්ද්‍රණය ද කොපමණ වේද? (කුඩා ඔබට උපකල්පනය කරන්න)
<FRWD>(iv)25 0 c</FRWD>දි ඇසිටික් අම්ලයේ විඝටන නියතිය <FRWD>(Ka)</FRWD>ගණනය කරන්න.
<FRWD>(b) 25 0 cv</FRWD> දී <FRWD>0.2 m01 dm - 3 cH30004</FRWD> ද්‍රාවණයකින් <FRWD>50ml</FRWD>කට එම උෂ්ණත්වයයේදීම <FRWD>0.12 m01 dm - 3 Na0H</FRWD> ද්‍රාවණයකින්<FRWD>50 ml</FRWD>  ක් එකතු කරන ලදී.
</ජ්අඑච්>(ඪ)</ජ්අඑච්>එවිට සිදුවන විපර්යාසය තුලිත රසායනික සමීකරණයකින් ඉදිරිපත් කරන්න.
<FRWD>(ii)</FRWD>විපර්යාසය සම්පූර්ණ වීමෙන් පසු ද්‍රවාණයේ ඉතිරිවන
* <FRWD>cH 3 c00</FRWD> - අයන සාන්ද්‍රනය
* <FRWD>cH 3 c004</FRWD>අණුක සාන්ද්‍රනය (කුඩාවට උපකල්පනය කරන්න)
යන මේවා ගණනය කරන්න.
<FRWD>(iii) ii</FRWD> හි සඳහන් වන පරිදි එම ද්‍රවාණයේ පවතින අයන සාන්ද්‍රනයන්හි අගයන් භාවිත කරමින් එම ද්‍රවාණයේ <FRWD>pH</FRWD>අගය ගණනය කරන්න. <FRWD>(a)</FRWD>කොටසේ<FRWD>(iv)</FRWD> හි පිළිතුර වශයෙන් ඔබ ගණනය කොට ඉදිරිපත් කරන <FRWD>Ka</FRWD> අගය යොදාගත හැක.
<FRWD>(C) (i) 25 0 c</FRWD>දී <FRWD>Ka</FRWD>නමැති <FRWD>cM</FRWD>වල ඒක භාස්මික අම්ලයේ විඝටක නිතය <FRWD>Ka = 1x10 -5 mol dm - 3</FRWD>වේ. මෙම දුර්වල අම්ලයේ ජාලීය ද්‍රාවණයකින් <FRWD>25 ml</FRWD> ක් අනුමායන ප්ලාස්කුවකට ගෙන එයට බියුරටාට්‍රවේගත් <FRWD>0.1 m0ldm - 3 NaoH</FRWD> ජලීය ද්‍රාවණයක් එකතු කරන ලදී. එවිට අනුමාපන ප්ලාස්කුවේ ඇති ද්‍රාවණයේ <FRWD>pH</FRWD> අගය විචලනය වන ආකාරය දැක්වීමට එම ද්‍රාවණයේ <FRWD>pH</FRWD> අගය එකතු කරන <FRWD>Naoh</FRWD> පරිමාවට එරෙහිව ප්‍රාස්ථාර ගත කළ විට ලැබිය හැකි ප්‍රස්ථාරයේ දළ රූපසටහනක් ඉදිරිපත් කරන්න.
<FRWD>(C)</FRWD>
<FRWD>(ii)</FRWD> ඉහත<FRWD>(i)</FRWD> හි ප්‍රස්ථාරය උපයෝගී කරගනිමින් එම අනුමාපනයේ අන්ත ලක්ෂය නිගමනය කිරීමට වඩාත්ම උචිත වන්නේ පහත දැක්වෙන දර්ශන අතුරින් කුමන දර්ශනයදැයි තීරණය කරන්න. එම දර්ශන වල <FRWD>pk</FRWD> අගයන් පහත ඉදිරිපත් කර ඇත.
දර්ශකය
මීතයිල් රෙඩ් 5.1
බ්‍රෝමෝතයමෝල් බ්ලූ 7.1
ෆීනෝල් රෙඩ් 7.9
තයිමෝල් බ්ලූ 8.9
බ්‍රෝමෝතයිමෝල් බ්ලූ 7.0
එම ප්‍රමාණයට පිළිතුරු පහත ඉදිරිපත් කර ඇත.
<FRWD>(a) i</FRWD>
හෝ
<FRWD>(ii)</FRWD> ද්‍රාවණයේ <FRWD>pH= 3</FRWD>වේ
සාන්ද්‍රනය <FRWD>1x10 -3 moldm -3</FRWD>වේ.
<FRWD>(iii)</FRWD>එම ද්‍රාවණයේ <FRWD>cH3c00-</FRWD>අයන සාන්ද්‍රණය <FRWD>= 1x10 - 3 moldm -3</FRWD> එම ද්‍රාවණයේ<FRWD>cH3c004</FRWD>අණුක සාන්ද්‍රණය කුඩාහෙයින් <FRWD>= 0.1moldm-3 (iv) 250cm3 cH2c004</FRWD> අම්ලයේ විඝටන නියතය මෙසේ ගණනය කළ හැක.
<FRWD>(2) (b)</FRWD>
ඇසිටික් අම්ල මවුල ගණන
සෝඩියම් හයඩ්‍රොක්සයිඩ් මවුල ගණන
ප්‍රතික්‍රියාව හමාර වීමෙන් පසු ද්‍රාවණයේ ඉතිරිවී ඇති <FRWD>cH3c00-</FRWD>අයන මවුල ගණන (මෙය ප්‍රධාන වශයෙන් ලැබෙන්නේ <FRWD>cH3000Na</FRWD> වලින්
ප්‍රතික්‍රියාව හමාර වීමෙන් පසු ද්‍රාවණයේ ඉතිරිවී ඇති <FRWD>cH3c00-</FRWD> අයන සාන්ද්‍රනය =
ඒ ලෙසටම ප්‍රතික්‍රියාව හමාරවීමෙන් පසු ද්‍රාවණයේ ඉතිරිවී ඇති <FRWD>cH3c004</FRWD>
අණුක සාන්ද්‍රනය=
ද්‍රාවණය තුළදී මෙම <FRWD>cH3c004, cH3c00-</FRWD>යන සංඝටක <FRWD>H +</FRWD> සමග සමතුලිතතාවයෙන් සිටින නිසා එම සමතුලිත තාවයට අදාල සමතුලිතතා නියත ප්‍රකාශණයේ බෙදීමෙන්
<FRWD>C (i)
C (ii)</FRWD>දෙන ලද දර්ශක අතුරින් මෙම අනුමාපනයේ අන්ත ලක්ෂ්‍යය නිමගමනය කිරීමට වඩාත්ම උචිත දර්ශනය වනුයේ තයිමෝල් බ්ලූය 8.9 වන නිසා මෙම තීරණයට එළඹෙන ලදී.
ඉදිරිපත් කරන්නේ
සෝමසිරි කාරියවසම්
ප්‍රධාන ව්‍යාපෘති නිලධාරි (විශ්‍රාමික)
ජාතික අධ්‍යාපන ආයතනය
</post>
<post>
1 කොටස
භෞතික විද්‍යාව
විද්‍යුත් චුම්බක තරංග
එකිනෙකට ලම්බක තල දෙකක අධික සංඛ්‍යාතයෙන් කම්පනය වන විද්‍යුත් හා චුම්බක ක්ෂේත්‍ර නිසා එම ක්ෂේත්‍ර දෙකටම ලම්බක වූ දිශාවක් ඔස්සේ සිදුවන ශක්ති ප්‍රවාරණය විද්‍යුත් චුම්බක තරංග වේ.
සියලමු විද්‍යුත් චුම්බක තරංග ඒවායේ සංඛ්‍යානයෙන්ගේ හෝ තරංග ආයාමයන් ගේ අනුපිළිවෙලට සැකසු විට ලැබෙන ශ්‍රේණිය විද්‍යුත් චුම්බක වර්ණාවලිය නම් වේ.
අලෝක තරංග
තල තරංග පෙරමුණ
ගෝලිය තරංග පෙරමුණ
තරංග පෙරමුණට ලම්බකව ඇඳි රේඛා මගින් තරංගය ප්‍රවාරණය වන දිශාව ලබා ගත හැකිය. ආලෝක තරංග ප්‍රචාරණය වන දිශාව ආලෝක කිරණක් ලෙස හැඳින්විය හැකිය. ආලෝක කිරණත් ජ්‍යාමිතිකව සරල රේඛාවක් මගින් නිරූපණය කළ හැකිය.
පරාවර්තන නියම
1. පතන කිරණත්, පරාවර්තන කිරණත්, පතන ලකෂයේදී පෘෂ්ඨයට ඇඳී අභිලම්බයත් එකම තලයේ පිහිටයි.
2. පතන කෝණයේ අගය පරාවර්තන කෝණයේ අගයට සමාන වේ.
වර්තන නියම
1. පතන කිරණත්, වර්තන කිරණත්, පතන ලක්ෂයේදි මාධ්‍ය වෙන් කරන පෘෂ්ඨයට ඇදී අභිලම්බයත් එකම තලයේ පිහිටයි.
2. පතන කෝණයේ සයිනයත්, වර්තන කෝණයේ සියිනයත් අතර අනුපාතය නියතයක් වේ. (ස්නෙල්ගේ නියමය)
ආලෝකය 1 වන මාධ්‍යයේ සිට 2 වන මාධ්‍යයට ගමන් කරයි නම් වර්තනාංග අතර සම්බන්ධතා
1 වැනි මාධ්‍යයේ සිට 2 වන මාධ්‍ය තුළ ඇති වස්තුවක් නිරීක්ෂණය කරයි නම්
වර්තනාංකය <FRWD>n</FRWD> සහ ඝනකම <FRWD>t</FRWD> වන පාරදෘශ්‍ය මාධ්‍යයන් තුළින් බැලූ විට වස්තුවක දෘශ්‍ය විස්ථාපනය <FRWD>d</FRWD> නම්
බහුවරණ ප්‍රශ්න
1. වක්‍රතා අරය 3<FRWD>0cm</FRWD> වන අවතල දර්පණයක ප්‍රධාන අක්ෂය මත දර්පණයේ සිට <FRWD>25cm</FRWD>ක් දුරින් වස්තුවක් තබා ඇත. වස්තුවේ ප්‍රතිබිම්බය
(1) අතාත්වික උඩුකුරු සහ විශාලනය  1 වේ.
(2) අතාත්වික යටිකුරු සහ විශාලනය  1 වේ.
(3) තාත්ත්වික උඩුකුරු සහ විශාලනය  1 වේ.
(4) තාත්ත්වික යටිකුරු සහ විශාලනය  1 වේ.
(5) තාත්ත්වික උඩුකුරු සහ විශාලනය  1 වේ.
විස෾ඳුම - දර්පණයේ නාභිදුර <FRWD>15cm</FRWD> වන අතර15වන බැවින් සෑදෙන ප්‍රතිබිම්බය තාත්ත්වික යටිකුරු විශාල එකකි.
නිවැරැදි පිළිතුර (4) වේ.
2. භාජනයක් තුළ <FRWD>h</FRWD> උසක් දක්වා වර්තනාංකයදවන ද්‍රව්‍යයක් ඇත. පළමු ද්‍රව්‍ය සමග මිශ්‍ර නොවන වර්තනාංකය <FRWD>n</FRWD> 2 වන වෙනත් ද්‍රවයක් අමතර <FRWD>h</FRWD> 2 උසක් දක්වා භාජනයකට එකතු කරන ලදී. ඉහළ සිට බලන විට භාජනයේ පතුලේ විස්ථාපනය වන්නේ.
විස෾ඳුම - මෙහිදී ද්‍රව ස්ථර දෙක වෙන් ව ගත්කළ මුළු විස්ථාපනය ලබා ගැනීම පහසුය.
මුළු විස්ථාපනය -
නිවැරැදි පිළිතුර (3) වේ.
අවධි කෝණය
ඝහනතර මාධ්‍යයක සිට විරල මාධ්‍යයකට ආලෝකය වර්තනය වීමේදී වර්තන කෝණය අංශක 90 ක් වන විට ඝහනතර මාධ්‍යයේ පහත කෝණය අවධි කෝණය ලෙස හැදින්වේ.
පූර්ණ අභ්‍යන්තර පරාවර්තනය
ඝහනතර මාධ්‍යයක සිට විරල මාධ්‍යයකට ආලෝකය ගමන් කිරීමේදී ගහනතර මාධ්‍යයේ පතන කෝණය අවධි කෝණය ඉක්මවූ විගස සියලුම කිරණ ඝහනතර මාධ්‍ය තුළටම පරිවර්තනය වීම පූර්ණ අභ්‍යන්තර පරාවර්තනය ලෙස හැඳින්වේ.
විරල මාධ්‍යයට සාපේක්ෂව ඝහනතර මාධ්‍යයේ වර්තනාංකයද <FRWD>n</FRWD> අවිධි කෝණය <FRWD>c</FRWD> ද නම්
</post>
<post>
භෞතික - 2 කොටස
ප්‍රිස්ම තුළින් වර්තනය
<FRWD>i</FRWD> අනුව <FRWD>d</FRWD> වෙනස්වන ආකාරය
<FRWD>Dm</FRWD> අවම අපගමන කෝණය
ප්‍රිස්ම ද්‍රව්‍යයේ වර්තනාංකය <FRWD>n</FRWD> නම්
ප්‍රිස්මයක් භාවිතයෙන් අවධි කෝණය සෙවීම
ප්‍රිස්ම ද්‍රව්‍යයේ වර්තනාංකය <FRWD>n</FRWD> නම්
බහුවරණ ප්‍රශ්න
3. වර්තනාංකය 1.50 ක් වූ වීදුරුවලින් සාදන ලද අර්ථ ගෝලයක සමතල පෘෂ්ඨය මත රූපයේ පෙන්වා ඇති අයුරු තුනී ද්‍රව ස්ථරයක් ඇත. පෙන්වා ඇති කිරණ වීදුරු/ද්‍රව අතුරු මුහුණත සඳහා අවධි කිරණය වේ. ද්‍රවයේ වර්තනාංකය වන්නේ
විසඳුම :- ද්‍රවයේ වර්තනාංකය <FRWD>ne</FRWD> ද වීදුරුවල වර්තනාංකය <FRWD>ng</FRWD> ද නම්
නිවැරැදි පිළිතුර (3) වේ.
4. වර්තනාංකය <FRWD>n</FRWD> වන මාධ්‍යයක් තුළ රූපයේ දැක්වෙන පරිදි වාතය අඩංගු කුහර ප්‍රිස්මයක් ඇත. ප්‍රිස්මය මත පතිත වන ආලෝක කිරණය ප්‍රිස්මය හරහා අවම අපගමනයක් ඇති කරමින් ගමන් කරයි. ප්‍රිස්මය තුළ කිරණ මාර්ගය රූපයේ පෙන්වා ඇත. පතන හා නිර්ගත කදම්බ නිවැරදිව නිරූපණය කරනුයේ පහත සඳහන් කවර රූපයෙන් ද?
විසඳුම :- අවම අපගමන අවස්ථාවේදී ආලෝක කිරණ ප්‍රිස්මය හරහා සමමිතිකව ගමන්කරයි. සමමිතික රූප ඇත්තේ (1) සහ (5) අවස්ථාවලය නමුත් ප්‍රිස්මය කුහර බැවින් ප්‍රිස්මය තුළ දී ආලෝක කිරණ අභිලම්බයෙන් ඉවතට නැඹුරු විය යුතුය.
නිවැරැදි පිළිතුර (5) වේ.
5. කිමිදුම් කරුවෙක් පිරිසිදු නිශ්චල විලක පතුලෙහි සිටින අතර ඔහු උඩ බලන විට ඔහුට කෙලින්ම ඉහළින් ජල පෘෂ්ඨයේ ඇති විශ්කම්භය <FRWD>d</FRWD> වූ තිරස් ආලෝක වෘත්තයක් දකියි. ජලයේ වර්තනාංකයද නම් ජල පෘෂ්ඨයේ සිට කිමිදුම් කරුවෝ ඇස් පිහිටි ස්ථානයට ඇති ගැඹුර වන්නේ.
විසඳුම :- කිමිදුම්කරු වෘත්තාකාර ආලෝක ලපයක් දකිනුයේ ආලෝක කිරණ අවධි කෝණ සීමාවෙන් ඇසට ඇතුළුවන විටය.
නිවැරැදි පිළිතුර (2) වේ.
6. වීදුරු ප්‍රිස්මයක වර්තනාංකය අවම අපගමන ක්‍රමයෙන් මනින අන්දම පැහැදිලි කරන්න.
<FRWD>(i)</FRWD> ප්‍රිස්ම කෝණය 60 0 ක් වන ප්‍රිස්මයක් තුළින් සෝඩියම් ආලෝකයේ අවම අපගමන කෝණය 52 0 ක් වේ. ප්‍රිස්මය තනා ඇති ද්‍රව්‍යයේ වර්තනාංකය සොයන්න.
 <FRWD>f"Modern">(ii)</FRWD>ප්‍රිස්මයේ එක් මුහුණතක් ද්‍රවයක් සමග ස්පර්ශ ව ඇති විටෙක සෝඩියම් ආලෝකය මෙම මුහුණත දිගේ ගමන් කර ප්‍රිස්මයට ඇතුල් වේ. ඉන් පසු එම ආලෝකය ප්‍රිස්මයේ අනෙක් මුහුණතෙන් වාත මාධ්‍යයට නිර්ගත වන්නේ අභලම්බය සමග 10 0 ක කෝණයක් සාදමින්ය ද්‍රවයේ වර්තනාංකය සොයන්න.
විසඳුම :- * සිත්තම් පුවරුව මත සුදු කඩදාසියක් සවිකර ප්‍රිස්මය එය මත තබා එහි මුහුණත්වල පිහිටීම සටහන් කර ගන්න.
 * <FRWD>AB</FRWD> මුහුණතට අදින ලම්බකය සමඟ මනින ලද<FRWD>i</FRWD> කෝණයකින් රේඛාවක් ඇඳ එය මත <FRWD>p1, p2</FRWD> ඇල්පෙනෙත්ති ඈතින් සිරස්ව සිටුවන්න.
* ප්‍රිස්මයේ <FRWD>AC</FRWD> මුහුණතෙන් නිරීක්ෂණය කරන 1 සහ <FRWD>p2</FRWD> අල්පෙනෙත්තිවල ප්‍රතිබිම්බ සමඟ ඒක රේඛිය වන පරිදි <FRWD>Q1</FRWD> සහ <FRWD>Q2</FRWD> ඇල්පෙනෙත්ති ඈතින් සිරස්ව සිටුවන්න.
* ප්‍රිස්මය සහ ඇල්පෙනෙත්ති ඉවත් කර <FRWD>p1 p2</FRWD> හි පාද යා කරන රේඛාවත් <FRWD>Q1, Q2</FRWD> හි පාද යා කරන රේඛාවත් දික් කර ඒවා අතර කෝණය <FRWD>d</FRWD> මනින්න.
</post>
<post>
භෞතික – 3 කොටස
<FRWD>i</FRWD> හි අගයයන් 10 කට පමණ ඉහත පරිදි <FRWD>d</FRWD> මැන ගන්න.
<FRWD>i</FRWD> එදිරියෙන් <FRWD>d</FRWD> ප්‍රස්තාර ගන්වන්න
ප්‍රස්තාරයෙන් අවම අපගමන කෝණය <FRWD>D m</FRWD>ලබා ගන්න
ප්‍රිස්ම ද්‍රව්‍යයේ වර්තනාංකය <FRWD>n</FRWD> නම්
1. ප්‍රිස්ම ද්‍රව්‍යයේ වර්තනාංකය <FRWD>n</FRWD> නම්
ද්‍රවයේ වර්තනාංකය <FRWD>n 2</FRWD> නම්
වර්ණාවලීමානය
වර්ණාවලීමානය දුරේක්ෂය සමාන්තරකය සහ ප්‍රිස්ම මේසය යන ප්‍රධාන අවයව තුනකින් යුක්තය භාවිතයට ගැනීමට පෙර මෙම අවයව සීරු මාරු කළ යුතුය.
දුරේක්ෂය සීරුමාරු කිරීම
* දුරේක්ෂයේ උපනෙත සීරුමාරු කිරීමෙන් හරස් කම්බි නාභිගත කරන්න.
*ඈතින් ඇති වස්තුවක් දෙසට දුරේක්ෂය යොමු කොට එහි තියුණු ප්‍රතිබිම්බය හරස් කම්බි මත නාභිගත කරන්න.
සමාන්තරකය සීරුමාරු කිරීම
*සමාන්තරකය හා දුරේක්ෂය එකම රේඛාවක පිහිටන සේ දුරේක්ෂය කරකවන්න.
*<FRWD>Na</FRWD>පහත සමාන්තරකය ඉදිරියෙන් තබා දික් සිදුර පටු වනසේ සකස් කරන්න.
*දුරේක්ෂය තුළින් නිරීක්ෂණය කර හරස් කම්බි හා දික් සිදුරේ ප්‍රතිබිම්බය අතර අසම්පාතයක් නැති වන තුරු සමාන්තරකය සීරුමාරු කරන්න.
ප්‍රිස්ම මේසය මට්ටම් කිරීම
මේසය කේන්ද්‍රයට සමීපව ප්‍රිස්මයේ එක් ශීර්ෂයක් සිටින සේ ප්‍රිස්මය තබා එහි <FRWD>A B</FRWD> පාදය<FRWD>Q</FRWD> ; <FRWD>R</FRWD> මට්ටම් ඉස්කුරුප්පු යා කරන රේඛාවට ලම්බක වන සේ හරවන්න. ප්‍රිස්මයේ මුහුණත් මගින් පරාවර්තනයෙන් ලැබෙන ආලෝකය ඇසින් දැකීමට හැකිවන පරිදි මේසය හරවන්න.<FRWD>AB</FRWD> මුහුණතින් පරාවර්තනය වී ලැබෙන ආලෝකය මගින් දික් සිදුරේ ප්‍රතිබිම්බය නිරීක්ෂණය කිරීමට දුරේක්ෂය <FRWD>T 1</FRWD>පිහිටුමට ගෙන එන්න. දික් සිදුරේ ප්‍රතිබිම්බය දර්ශන පථයේ මධ්‍යයේ තබා ගැනීමට (3 රූපය)<FRWD>Q</FRWD> හෝ <FRWD>R</FRWD> මට්ටම් ඉස්කුරුප්පුව සීරුමාරු කරන්න. දුරේක්ෂය <FRWD>T 2</FRWD> පිහිටුමට ගෙනවිත් ප්‍රතිබිම්බය පෙර පරිදි මධ්‍යයේ පවතින සේ <FRWD>P</FRWD> ඉස්කුරුප්පුව සීරුමාරු කරන්න.
ප්‍රිස්ම කෝණය මැනීම
දුරේක්ෂයේ <FRWD>T 1</FRWD> හා <FRWD>T 2</FRWD>පිහිටුම් වල පාඨාංක ලබාගන්න.එම පාඨාංකවල අන්තරය <FRWD>2A</FRWD> වේ මෙහි <FRWD>A</FRWD> යනු ප්‍රිස්ම කෝණයයි.
අවම අපගමන කෝණය මැනීම
ප්‍රිස්මය තුළින් ආලෝකය වර්තනය වන පරිදි ප්‍රිස්ම මේසය කරකවන්න. වර්තනයෙන් ලැබෙන දික් සිදුරේ ප්‍රතිබිම්බය නිරීක්ෂණය කර ප්‍රිස්ම මේසය දක්ෂිණාවර්තව සෙමෙන් භ්‍රමණය කරන්න. අවම අපගමන පිහිටීමට දුරේක්ෂය ගෙන එන්න. <FRWD>T 4</FRWD> පාඨාංකය ලබාගන්න. <FRWD>T 3</FRWD> පාඨාංකය කෙලින්ම ලබා ගන්න එම පාඨාංකවල අන්තරයෙන් අවම අපගමන කෝණය <FRWD>D m</FRWD> ලැබේ.
වර්ණාවලීමානයක් ප්‍රයෝජනයට ගැනීමට පෙර එහි අවයව සීරුමාරු කළ යුතුය
<FRWD>(a)</FRWD> ඔබ පළමුවෙන් සීරුමාරු කරන්නේ කුමන අවයවයද? හේතුව පැහැදිලි කරන්න.
<FRWD>(b)</FRWD> සමාන්තරකය සමාන්තර ආලෝකය ලබා ගැනීම සඳහා සීරුමාරු කරන්නේ කෙසේද?
<FRWD>(c)</FRWD> ප්‍රිස්ම කෝණය මැනීම සදහා ප්‍රිස්මය ප්‍රිස්ම මේසය මත තබන ආකාරයත් ප්‍රිස්මයේ පෘෂ්ඨවලින් පරාවර්තනය වන ආලෝකය නිරීක්ෂණය කිරීම සඳහා දුරේක්ෂයේ පිහිටුම් සකස් කරන ආකාරය රූප සටහනකින් පෙන්වන්න.
<FRWD>(d)</FRWD>බොහෝ වර්ණාවලීමානවල ප්‍රධාන පරිමාණයේ විෂ්කම්භයක දෙකෙළවර පිහිටන අයුරින් වනියර පරිමාණ දෙකක් ඇත. මෙම පරිමාණ දෙකෙහි පාඨාංකවල මධ්‍යන්‍ය අගය ගැනීමෙන් ශෝධනය වන්නේ උපකරණයේ කවර දෝෂයද?
<FRWD>(e)</FRWD>ප්‍රිස්ම කෝණය මැනීමේ දී ප්‍රිස්ම මුහුණත්වලින් පරාවර්තිත ආලෝකය නිරීක්ෂණය කිරීම සඳහා දුරේක්ෂය සකස් කළ විට එම පිහිටීම් දෙකේදී පරිමාණයේ පාඨාංක <FRWD>050 15</FRWD>සහ <FRWD>2440 45</FRWD>ක් වේ ප්‍රිස්ම කෝණයේ අගය කුමක්ද?
</post>
<post>
භෞතික - 4 කොටස
විසඳුම :- <FRWD>(a)</FRWD>දුරේක්ෂයයි. අනෙක් අවයව සීරුමාරු කරන්නේ දුරේක්ෂය භාවිතාකර ය.
<FRWD>(b)</FRWD>පිළිතුර ඉහත සඳහන් ව ඇත.
<FRWD>(c)</FRWD>රූප සටහන ඉහත දක්වා ඇත.
<FRWD>(d)</FRWD>ප්‍රිස්ම මේසයේ කේන්ද්‍රයත් වෘත්තාකාර පරිමාණයේ කේන්ද්‍රයත් සම්පාත නොවීමෙන් සිදුවන දෝෂය
කාච තුළින් වර්තනය
උත්තල කාචයකින් සෑදෙන ප්‍රතිබිම්බ
නම් ප්‍රතිබිම්බය අතාත්ත්වික උඩුකුරු විශාල එකකි.
නම් ප්‍රතිබිම්බය අනන්තයේ වෙයි
නම් ප්‍රතිබිම්බය තාත්ත්වික යටිකුරු විශාල එකකි.
නම් ප්‍රතිබිම්බය තාත්ත්වික යටිකුරු සමාන එකකි.
නම් ප්‍රතිබිම්බය තාත්ත්වික යටිකුරු කුඩා එකකි.
අවතල කාචයකින් සෑදෙන ප්‍රතිබිම්බ 0 නම් ප්‍රතිබිම්බය අතාත්වික උඩුකුරු කුඩා එකකි.
කාච සූත්‍රය :-
විශාලනය
තුනී කාච සංයුක්තය
සංයුක්තයේ නාභිදුර <FRWD>f</FRWD> නම්
<FRWD>P>8.</FRWD> නාභිදුර <FRWD>20cm</FRWD> වන අභිසරණ කාචයක සිට <FRWD>24cm</FRWD> ක් දුරින් තැබූ වස්තුවක සිට ගමන්කරන ආලෝකය කාචය තුළින් ගමන් කර ඉන් පසු නාභිදුර <FRWD>50cm</FRWD> ක් වන අපසරණ කාචයක් තුළින් ගමන් කර අපසරණ කාචයේ සිට <FRWD>62.5cm</FRWD> ක් දුරින් තාත්ත්වික ප්‍රතිබිම්බයක් සාදයි.
<FRWD>(a)</FRWD>පළමු කාචයෙන් සෑදෙන ප්‍රතිබ්ම්බයේ පිහිටීම
<FRWD>(b)</FRWD>කාච දෙක අතර පරතරය
<FRWD>(c)</FRWD>අවසන් ප්‍රතිබිම්බයේ විශාලනය ගණනය කරන්න.
විසඳුම :- <FRWD>(a)</FRWD> අභිසරණ කාචය සඳහා කාච සූත්‍රය යෙදීමෙන්
<FRWD>L1</FRWD> කාචයෙන් සෑදෙන ප්‍රතිබිම්බය කාචයේ සිට120<FRWD>cm</FRWD> ක් දකුණු පසින් සෑදේ.
<FRWD>(b)</FRWD>
අවතල කාචය සඳහා කාච සූත්‍රය යෙදීමෙන් කාච දෙක අතර පරතරය <FRWD>(c)</FRWD>අවසන් ප්‍රතිබිම්බයේ විශාලනය
බහුවරණ ප්‍රශ්න
9. රූපයේ පෙන්වා ඇති පරිදි අවතල කාචයක් මත පතනය වන<FRWD>AB</FRWD> ආලෝක කිරණක් වර්තනයෙන් පසු ගමන් කිරිමට වඩාත්ම ඉඩ ඇත්තේ
<FRWD>(1) BC</FRWD>ඔස්සේය
<FRWD>(2) BD</FRWD>ඔස්සේය
<FRWD>(3) BE</FRWD>ඔස්සේය
<FRWD>(4) BF</FRWD>ඔස්සේය
<FRWD>(5) BG</FRWD>ඔස්සේය
විසඳුම :- වර්තන කිරණ දිශාව ලබා ගැනීමට නිර්මාණයක් කළ යුතුය.
<FRWD>F2</FRWD> හරහා නාභි තලය අඳින්න.
<FRWD>AB</FRWD>ට සමාන්තරව <FRWD>R</FRWD> හරහා ඇඳි රේඛාවෙන් ඉහත රේඛාව <FRWD>X</FRWD> හිදී ඡේදනය වේ නම් <FRWD>XB</FRWD> යා කර දික් කරන්න, එය වර්තන කිරණ මාර්ගය වේ.
නිවැරදි පිළිතුර (2) වේ.
</post>
<post>
භෞතික – 5 කොටස
10. උත්තල කාචයක් ඉදිරියෙන් තබා ඇති වස්තුවක් දෙස කාචය තුළින් බැලූවිට වස්තුව මෙන් දෙගුණයක් විශාල අතාත්ත්වික උඩුකුරු ප්‍රතිබිම්බයක් පෙනේ. දැන් වස්තුව මෙන් දෙගුණයක් විශාල තාත්ත්වික යටිකුරු ප්‍රතිබිම්බයක් පෙනෙන තුරු වස්තුව චලනය කරනු ලැබේ. කාචයේ නාභිදුර <FRWD>f</FRWD> නම් වස්තුව චලනය කරනුලැබූ දුර වන්නේ
විසඳුම:-මෙහිදී කාච සූත්‍රය යොදා ගණනය කිරීමට කාලය වැය කළ යුතු නැත.වස්තුව මෙන් දෙගුණයක් විශාල අතාත්ත්වික උඩුකුරු ප්‍රතිබිම්බය සෑදීම සඳහා වස්තුව නාභියත් ප්‍රකාශ කේන්ද්‍රයත් අතර මැද තැබිය යුතු බව පැහැදිලි කරුණකි. එමෙන්ම වස්තුව මෙන් දෙගුණයක් විශාල තාත්ත්වික යටිකුරු ප්‍රතිබිම්බයක් සෑදීම සඳහා වස්තුවටසහ 2ට අතර මැද දුරකින් තැබිය යුතු බවද පැහැදිලි කරුණකි.
වස්තුව චලනය කළ දුර
නිවැරදි පිළිතුර (2) වේ.
11. අවතල කාචයකින් සෑදෙන ප්‍රතිබිම්බ පිළිබඳව පහත සඳහන් ප්‍රකාශ සලකා බලන්න.
<FRWD>(A)</FRWD> තාත්වික වස්තුවක ප්‍රතිබිම්බය සෑමවිටම අතාත්ත්වික වේ.
<FRWD>(B)</FRWD>අතාත්ත්වික වස්තුවක ප්‍රතිබිම්බය ඇතැම්විට තාත්ත්වික විය හැකිය
<FRWD>(C)</FRWD>තාත්ත්වික වස්තුවක ප්‍රතිබිම්බයේ විශාලනය එකට වඩා කුඩා වේ.
ඉහත ප්‍රකාශ වලින්
<FRWD>(1) A</FRWD>පමණක් සත්‍ය වේ
<FRWD>(2)C</FRWD>පමණක් සත්‍ය වේ
<FRWD>(3)A</FRWD>සහ <FRWD>B</FRWD> පමණක් සත්‍ය වේ
<FRWD>(4)A</FRWD>සහ<FRWD>C</FRWD> පමණක් සත්‍ය වේ
<FRWD>(5)A; B</FRWD>සහ <FRWD>C</FRWD> සියල්ලම සත්‍ය වේ

විසඳුම:-<FRWD>A</FRWD> සත්‍ය බව පැහැදිලි කරුණකි.
අතාත්ත්වික වස්තුව ප්‍රකාශ කේන්ද්‍රයත් ප්‍රාථමික නාභියත් අතර ඇති <FRWD>}f</FRWD> තාත්ත්වික ප්‍රතිබිම්බයක් සෑදේ එම නිසා <FRWD>B</FRWD> ද සත්‍ය වේ
<FRWD>C</FRWD> සත්‍ය බව පැහැදිලි කරුණකි.
නිවැරදි පිළිතුර (5) වේ.
12.නාභිදුර <FRWD>10cm</FRWD>ක් වන උත්තල සංයුක්තයක් ලබා ගත හැක්කේ
<FRWD>(A)</FRWD>නාභිදුර <FRWD>10cm</FRWD> බැගින් වන උත්තල කාච දෙකක් ස්පර්ශව තැබීමෙනි
<FRWD>(B)</FRWD>නාභිදුර <FRWD>10cm</FRWD> ක් වන අවතල කාචයක් සමග නාභිදුර <FRWD>5cm</FRWD>ක් වන උත්තල කාචයක් ස්පර්ශව කැබීමෙනි
<FRWD>(C)</FRWD>නාභිදුර <FRWD>20cm</FRWD> බැගින් වන උත්තල කාච දෙකක් ස්පර්ශව තැබීමෙනි
<FRWD>(D)</FRWD>නාභිදුර <FRWD>10cm</FRWD> ක් වන උත්තල කාචයක් සමග නාභිදුර <FRWD>5cm</FRWD>ක් වන අවතල කාචයක් ස්පර්ශව තැබීමෙනි
<FRWD>(E)</FRWD>නාභිදුර <FRWD>15cm</FRWD>ක් සහ <FRWD>30cm</FRWD>ක් වන උත්තල කාච දෙකක් ස්පර්ශව තැබීමෙනි
<FRWD>P</FRWD>ඉහත ප්‍රකාශවලින්
<FRWD>(1)B; C</FRWD> සහ <FRWD>E</FRWD>පමණක් සත්‍යවේ
<FRWD>(2)B;D</FRWD> සහ <FRWD>E</FRWD>පමණක් සත්‍යවේ
<FRWD>(3)D; E</FRWD> සහ <FRWD>A</FRWD>පමණක් සත්‍යවේ
<FRWD>(4)E; A</FRWD> සහ <FRWD>B</FRWD>පමණක් සත්‍යවේ
<FRWD>(5)A; B</FRWD> සහ <FRWD>C</FRWD>පමණක් සත්‍යවේ
විසඳුම:-මෙම ගැටළුව විසඳීමේ දී <FRWD>A;B;C;D</FRWD>සහ <FRWD>E</FRWD>යන සියලුම ප්‍රකාශ සඳහා ගණනය කිරීමට කාලය ගත කළ යුතු නැත
<FRWD>A</FRWD>ප්‍රකාශය සඳහා
<FRWD>A</FRWD>වැරදි බව පෙනේ මේ අනුව (3),(4) සහ (5)යන වර්ණ සියල්ලම ඉවත් කළ හැකිය
<FRWD>B</FRWD>ප්‍රකාශය සඳහා
<FRWD>B</FRWD>නිවැරදි බව පෙනේ නමුත් ඉතිරිව ඇති වර්ණ දෙකෙහිම <FRWD>B</FRWD>අඩංගු වේ
<FRWD>B</FRWD>නිවැරදි නම් <FRWD>D</FRWD> වැරදි බව පැහැදිලි කරුණකි
නිවැරදි පිළිතුර (1) වේ.
ප්‍රකාශ උපකරණ
විශාලනය
සරල අන්වීක්ෂය
විශාලනය
සංයුක්ත අණ්වීක්ෂය සාමාන්‍ය සීරුමාරුවේ පවතින විට
නක්ෂත්‍ර දුරේක්ෂය සාමාන්‍ය සීරුමාරුවේ පවතින විට
12. මිනිසෙකුගේ අවිදුර ලක්ෂය ඇසේ සිට <FRWD>50cm</FRWD>ක් වන අතර ඔහුගේ විදුර ලක්ෂය ඇසේ සිට <FRWD>300cm</FRWD>ක් ඈතින් පිහිටයි
<FRWD>(1)25cm</FRWD>ක් දුරින් පිහිටි අච්චු අකුරු කියවීමට
(11)ඉතා ඈත පිහිටි වස්තූන් දැකීමට ඔහුට අවශ්‍ය ඇස් කණ්නාඩි මොනවාද?
</post>
<post>
භෞතික
6 කොටස
විසඳුම
කාචයේ බලය
<FRWD>25cm</FRWD>  ක් දුරින් පිහිටි අතුරු කියවීම සඳහා <FRWD>+2D</FRWD>ක බලයක් ඇති ඇස් කණ්නාඩි භාවිත කළ යුතුයි.
කාචයේ බලය
ඈත පිහිටි වස්තූන් දැකීමට <FRWD>- 1/3D</FRWD>ක බලයක් ඇති ඇස් කණ්නාඩි භාවිත කළ යුතුයි.
 14  සංයුක්ත අණ්වික්ෂයක් නාභි දුරවල් <FRWD>88mm</FRWD>  සහ <FRWD>50mm</FRWD>  ක් වන උත්තල කාච දෙකකින් යුක්තය. අණ්වීක්ෂයේ අක්ෂය මත අවනෙතේ සිට <FRWD>10mm</FRWD> ක් දුරින් කුඩා වස්තුවක් තබා ඇත. උපනෙතේ සිට <FRWD>250mm</FRWD> ක් දුරින් අතාත්වික යටිකුරු විශාලිත ප්‍රතිබ්ම්බයක් සෑදෙන පරිදි කාච දෙක අතර පරතරය සකස් කරනු ලැබේ.
<FRWD>(i)</FRWD>  ඔබ උපනෙත වශයෙන් භාවිතා කරන්නේ කුමන කාචයද? හේතුව පැහැදිලි කරන්න.
<FRWD>(ii)</FRWD>  අවනෙතෙන් සෑදෙන ප්‍රතිබිම්බයේ සිට එක් එක් කාචයට ඇති දුර
<FRWD>(iii)</FRWD>  කාච දෙක අතර පරතරය
<FRWD>(iv)</FRWD>  විශාලක බලය
ගණනය කරන්න
විසඳුම
<FRWD>(i)</FRWD>  උපනෙත වශයෙන් භාවිතා කරන්නේ <FRWD>50mm</FRWD> ක නාභි දුරින් යුත් කාචයයි. උපනෙතෙහි නාභිදුර අවනෙතෙහි නාභිදුරට වඩා වැඩි විය යුතුය.
<FRWD>(ii)</FRWD>  අවනෙත සඳහා කාච සුත්‍රය යෙදීමෙන්
අවනෙතේ සිට පළමු ප්‍රතිබිම්බයට ඇති දුර <FRWD>= 40mm</FRWD>
උපනෙත සඳහා කාච සුත්‍රය යෙදීමෙන්
පළමු ප්‍රතිබිම්බයේ සිට උපනෙතට ඇති දුර <FRWD>41.7mm</FRWD>
<FRWD>(iii)</FRWD>  කාච දෙක අතර පරතරය
<FRWD>(iv)</FRWD>  විශාලක බලය
15. සාමාන්‍ය සීරුමාරුවේ ඇති නක්ෂත්‍ර දුරේක්ෂයක අවනෙතේ නාභිදුර <FRWD>80cm</FRWD> ක් වන අතර උපනෙතේ නාභිදුර <FRWD>4cm</FRWD>ක් වේ. ඈත පරිමිත දුරක පිහිටි වස්තුවක ප්‍රතිබිම්බය අපරිමිත දුරකින් සෑදීමට උපනෙත <FRWD>4cm</FRWD>  ඇස දෙසට ඇදීමට සිදුවිණ. මෙම දුරේක්ෂය සම්බන්ධව පහත සඳහන් ප්‍රකාශ සලකා බලන්න.
<FRWD>(A)</FRWD>  දුරේක්ෂය සාමාන්‍ය සිරුමාරුවේ ඇති විට කාච අතර පරතරය <FRWD>88cm</FRWD>ක්
<FRWD>(B)</FRWD>  පරිමිත දුරක පිහිටි වස්තුවේ විශාලක බලය 21ක් වේ.
<FRWD>(C)</FRWD>  දුරේක්ෂය සාමාන්‍ය සිරුමාරුවේ ඇති විට විශාලක බලය 20ක් වේ.
ඉහත ප්‍රකාශවලින්
<FRWD>1. B</FRWD>  පමණක් සත්‍ය වේ.
<FRWD>2. C</FRWD>  පමණක් සත්‍ය වේ.
<FRWD>3. A</FRWD>  සහ <FRWD>B</FRWD>  පමණක් සත්‍ය වේ.
<FRWD>3. B</FRWD>  සහ <FRWD>C</FRWD>  පමණක් සත්‍ය වේ.
<FRWD>3. A</FRWD>  සහ <FRWD>C</FRWD>  පමණක් සත්‍ය වේ.
විසඳුම
දුරේක්ෂය සාමාන්‍ය සිරුමාරුවේ ඇති විට කාච අතර පරතරය නාභිදුරවල එකතුවට සමාන වේ. එනම් <FRWD>84 cm</FRWD>  වේ.
<FRWD>A</FRWD> වැරැදිය
පරිමික දුරක පිහිටි වස්තුවේ විශාලක බලය <FRWD>B</FRWD>  සත්‍ය වේ.
සාමාන්‍ය සීරුමාරුවේදී විශාලක බලය <FRWD>= 80/4 % 20C</FRWD>  ද සත්‍ය වේ.
නිවැරැදි පිළිතුර ( 4) වේ.
දයා රත්නසූරිය ප්‍රධාන ව්‍යාපෘති නිලධාරි
ජාතික අධ්‍යාපන ආයතනය, මහරගම.
</post>
<post>
විභාග අත්වැල අ.පො.ස ( උසස් පෙළ) - 2004
කෝණික විස්ථාපනයේදි අංශුව වෘත්තයෙන් ඉවත් වේ.
එවිට වේගය <FRWD>V1</FRWD>  නම්,
අංශුව බිත්තියේ <FRWD>C</FRWD>හි වදී <FRWD>B</FRWD>  සිට <FRWD>C</FRWD> ට චලිතය ප්‍රක්ෂිප්තයක් වේ. ආරම්භක ප්‍රවේගය <FRWD>V1</FRWD>  හා තිරසෙන් පහල දිශාවට ආනත වේ.
<FRWD>B</FRWD> සිට <FRWD>C</FRWD> ට තිරස් දුර =
තලයේ සිට <FRWD>B</FRWD> ට සිරස් උස
<FRWD>B</FRWD>  සිට <FRWD>C</FRWD> ට කාලය <FRWD>t</FRWD>  ලෙස ගනිමු.
යෙදීමෙන්
උදාහරණ
ස්කන්ධය <FRWD>m</FRWD> වු න  අංශුවක් අවිතනවී තන්තුවකින් <FRWD>O</FRWD>  අචල ලක්ෂ්‍යයකට ඈදා ඇත. අංශුව <FRWD>O</FRWD> කේන්ද්‍රය වන සිරස් වෘත්තයක චලිත වේ <FRWD>P</FRWD>  අංශුව පහලම ලක්ෂ්‍යයේ විට, තන්තුවේ ආතතිය <FRWD>T1</FRWD> වේ. <FRWD>OP</FRWD>  තන්තුව පහල සිරසට ආනත විට, තන්තුවේ ආතතිය <FRWD>T</FRWD>  නම් <FRWD>T = T1 - 3mg (1 - cos )</FRWD>  බව පෙන්වන්න. <FRWD>OP</FRWD>  තිරස්විට,  <FRWD>T = T2</FRWD>  නම් ද අංශුව සම්පුර්ණ වෘත්තයක් තන්තුව නෙහැකිලී ගෙවා යයිද නම් ද බව පෙන්වන්න නම් , තන්තුව හැකිලෙන විට වල අගය සොයන්න.
පහළම ලක්ෂ්‍යයේදී වේගය
ලෙස ගනිමු
තන්තුව හැකිලෙනවිට <FRWD>T = 0</FRWD>  හා වේ. කෝණික විස්ථාපනයේදී තන්තුව හැකිලේ.
</post>
<post>
විභාග අත්වැල
2 කොටස
උදාහරණ
කේන්ද්‍රය <FRWD>O</FRWD> හා අභ්‍යන්තර අරය <FRWD>a</FRWD> වු අචල කුහර ගෝලයක සුමට අන්තඃ පෘෂ්ඨය මත චලනය වීමට නිදහස ඇති <FRWD>P</FRWD>  අංශුවක් එම පෘෂ්ඨයේ පහත්ම <FRWD>A</FRWD> ලක්ෂ්‍යයේ තබා ඇත. ඊලඟට අංශුව ආරම්භක <FRWD>nag</FRWD>  වේගයෙන් තිරස්ව ප්‍රකේෂ්ප කරනු ලැබේ. අංශුව පෘෂ්ඨය සමග ස්පර්ශව තිබෙන අතරතුරේදී <FRWD>OP</FRWD> හැරෙන කෝණය වන වට, පෘෂ්ඨයෙන් අංශුව මත ප්‍රතික්‍රියාව සොයන්න. වෙයිනම් වේගයක් සහිතව <FRWD>P</FRWD> අංශුව පෘෂ්ඨයෙන් ඉවත් වන බව පෙන්වන්න. පෘෂ්ඨයෙන් <FRWD>P</FRWD> ඉවත් වන්නේ <FRWD>O</FRWD>  හි මට්ටමෙන් <FRWD>a/2</FRWD>  උසක තිබියදී නම්  <FRWD>(i) n =7/2</FRWD>  බවත්, <FRWD>(ii)</FRWD>  ගුරුත්වය යටතේ පසුව සිදුවන නිදහස් චලිතයේදි <FRWD>P</FRWD> හි පෙත <FRWD>A</FRWD> හරහා යන බවත් පෙන්වන්න.
අංශුව කෝණික විස්ථාපනයක් සිදුකල මොහොතේ අංශුවේ වේගය <FRWD>V</FRWD>  ලෙස ගනිමු
3 ට ආදේශයෙන්
අංශුව <FRWD>A</FRWD> හා <FRWD>B</FRWD>  අතරදී වෘත්තයෙන් ඉවත් නොවේ. <FRWD>B</FRWD> හා <FRWD>C</FRWD>  අතරදී ඉවත් වේ.
අංශුව <FRWD>B</FRWD> හා <FRWD>C</FRWD> අතර දී වෘත්තයෙන් ඉවත් වේ.
අංශුව වෘත්තයෙන් ඉවත් වන <FRWD>D</FRWD>  ලක්ෂ්‍යයට <FRWD>O</FRWD>  සිට සිරස් උස <FRWD>D</FRWD> වලින් ආරම්භ වු අංශුව <FRWD>A</FRWD>  තුලින් යෑමට කාලය  <FRWD>t</FRWD>  නම්, එම කාලයේදී අංශුවේ සිරස් විස්ථාපනය විට තිරස් විස්ථාපනය වියයුතුය.
<FRWD>D</FRWD> සිට <FRWD>A</FRWD> ට තිරස් විස්ථාපනය
<FRWD>D</FRWD>  සිට <FRWD>A</FRWD>ට චලිතයට
අංශුව <FRWD>A</FRWD>  තුලින් යයි.
</post>
<post>
අ.පො.ස. - 2 කොටස
මෙහි <FRWD>X</FRWD> යනු ගතික සමතුලිත තාවයේ පවතින <FRWD>HCN</FRWD> මවුල ගණනයි.
ගතික සමතුලිතතාවයේ පවතින <FRWD>HCN</FRWD> මවුල ගණන 0.2 ක් නම් ආරම්භයේදී තිබුන <FRWD>HCN</FRWD> මවුල ගණන සොයා ගැනීමට පරිවර්තනය වී ඇති <FRWD>HCN</FRWD> මවුල ගණන ද මීට එකතු කළ යුතුය.
පරිවර්තනය වී ඇති <FRWD>HCN</FRWD> මවුල ගණන = 3 මවුල
ආරම්භකළ <FRWD>HCN</FRWD> මවුල ගණන <FRWD>=3.2 mol</FRWD>
<FRWD>(5)(a) AgNo3</FRWD> වලින් <FRWD>0.017 g</FRWD> ප්‍රමාණයක් ජලයෙන් දියකර <FRWD>500ml</FRWD> ක ද්‍රාවණයක් සාදාගන්නා ලදී. එසේම <FRWD>K2 CrO4</FRWD> වලින්<FRWD>0.194g</FRWD> ප්‍රමාණයක් ජලයේ දියකර <FRWD>1 dm3</FRWD> වූ ද්‍රාවණයක් සාදාගන්න ලදී. ඉන්පසු සාදාගත් <FRWD>AgNO3</FRWD> ද්‍රාවණයෙන් <FRWD>50 ml</FRWD> ක් සාදාගත්<FRWD>K2CrO4</FRWD> ද්‍රාවණයෙන් <FRWD>50mlv</FRWD> ක් සමග මිශ්‍රකරන ලදී'
මෙම දත්තයන් ඔබට සපයා ඇත.
<FRWD>Ag = 108</FRWD>
<FRWD>Cr = 52</FRWD>
<FRWD>K = 39</FRWD>
<FRWD>0 = 16</FRWD>
<FRWD>N = 14</FRWD>
මේවා ඉදිරිපත් කරන්න.
<FRWD>(i)</FRWD>සාදාගත් <FRWD>AgnO3</FRWD>ප්‍රමාණයේ <FRWD>Ag+</FRWD>අයන සාන්ද්‍රනය.
<FRWD>(ii)</FRWD>සාදාගත් <FRWD>K2Cr4</FRWD>ද්‍රාවණයේ<FRWD>CrO4 =</FRWD>අයන සාන්ද්‍රනය.
<FRWD>(iii)</FRWD>ද්‍රාවණ දෙක මිශ්‍රකිරීමෙන් පසු පවතින <FRWD>Ag+ £CrO4=</FRWD> අයන සාන්ද්‍රණයක්
<FRWD>(iv)Ag2 CrO4</FRWD>සඳහා ද්‍රාව්‍යතා ගුණිත නියත ප්‍රකාශනය ලියන්න.
<FRWD>(v)</FRWD>මෙහිදී <FRWD>Ag2CrO4</FRWD> අවකේෂපවේද? හේතු දක්වමින් නිගමනය කරන්න.
<FRWD>5.(b)</FRWD>බේරියම් ක්ලෝරයිඩ් <FRWD>(BaCl 2)</FRWD> හා ස්ට්‍රොන්ටියම් ක්ලෝරයිඩ් <FRWD>(Srcl 2)</FRWD> යන ද්‍රව්‍ය දෙක ජලයේ දිය කිරීමෙන් සාදාගත් ජලීය ද්‍රාවණයක් ඔබට සපයා ඇතැයි සිතන්න. එහි ඇති <FRWD>Ba 2+</FRWD> අයනවලට සාපේක්ෂව සාන්ද්‍රනය <FRWD>0.001 mo/dm -3</FRWD>වන අතර <FRWD>Sr 2+</FRWD> අයනවලට සාපේක්ෂව සාන්ද්‍රනය <FRWD>0.001 mo/dm -3</FRWD> වේ. මෙම ද්‍රාවණයෙන් <FRWD>100 mlY</FRWD> ට ඉහත <FRWD>5 (a)</FRWD>කොටසේ සාදාගන්නා ලද <FRWD>K2 CrO4</FRWD> ද්‍රාවණයෙන් වරකට බිංදුව බැගින් බියුරටාටුවකින් එකතු කරන ලද්දේ නම් මේවා විසඳන්න.
<FRWD>(i) BaCrO4</FRWD> අවකේෂ්ප කිරීම ආරම්භ කිරීම පිණිස සැපයිය යුතු <FRWD>CrO 4</FRWD> අයන සාන්ද්‍රනය
<FRWD>(ii)SrCrO4</FRWD>අවකේෂ්ප කිරීම ආරම්භ කිරීම පිණිස සැපයියයුතු <FRWD>CrO4=</FRWD> අයන සාන්ද්‍රනය
<FRWD>(iii)</FRWD>පළමුවෙන් අවකේෂ්ප වන්නේ කුමන සංයෝගයද? භේද සහිතව ඉදිරිපත් කරන්න.
<FRWD>(iv)</FRWD>පළමු අවකේෂ්පය සෑඳී යන අතරතුර දෙවෙනි අවකේෂ්පය සැදීම ආරම්භ වන මොහොත වන විට මුල් අවකේෂ්පයට අදාල වන කැටායනයේ සාන්ද්‍රනය ඔබට මෙම දත්තයන් සපයා ඇත.
<FRWD>(1) Ksp BaCrO4 =</FRWD>
<FRWD>1.2 x 10 -10 mo/2 dm -6</FRWD>
<FRWD>(2) Ksp SrCrO4 =</FRWD>
<FRWD>3.5 x 10 - 4 mo/ 2 dm -6</FRWD>
<FRWD>5 (a)</FRWD>ගණනය කිරීම
සාදාගත් <FRWD>AgNo3</FRWD>ද්‍රාවණයේ <FRWD>Ag+</FRWD> සාන්ද්‍රනය සාදාගත් <FRWD>K2 CrO4</FRWD>ද්‍රාවණයේ <FRWD>CrO4=</FRWD>සාන්ද්‍රනය ද්‍රාවණ දෙක මිශ්‍ර කිරීමෙන් පසු <FRWD>Ag+</FRWD> සාන්ද්‍රනය ද්‍රාවණ දෙක මිශ්‍ර කිරීමෙන් පසු <FRWD>CrO4=</FRWD> අයන සාන්ද්‍රනය
මෙහිදී <FRWD>Ag+ Rxp</FRWD> සාන්ද්‍රනයේ වර්ගයේත් <FRWD>CrO4</FRWD> අයන සාන්ද්‍රන යේත් ගුණිතය <FRWD>Ag2 CrO4</FRWD> වල ද්‍රාව්‍යතාගුණිත නියතය ඉක්මවා යන බැවින් <FRWD>Ag2 CrO4</FRWD> අවකේෂ්ප වීම සිදුවේ.
 <FRWD>f"Modern">5 (b)</FRWD>ගණනය කිරීම
<FRWD>BaCrO4</FRWD> අවකේෂ්ප කිරීම ආරම්භ කිරීම පිණිස සැපයියයුතු <FRWD>CrO4=</FRWD> අයන සාන්ද්‍රනය මෙසේ ගණනය කරගත හැක.
<FRWD>Sr Cro4</FRWD> අවකේෂ්ප කිරීම ආරම්භ කිරීමට සැපයියයුතු <FRWD>Cro4-</FRWD> අයන සාන්ද්‍රනය මෙසේ සෙවිය හැක.
</post>
<post>
5. අවශ්‍ය වන <FRWD>Cro4 =</FRWD>  අයන සාන්ද්‍රන දෙක අතුරින් එනවා <FRWD>1.2 x 10 -7</FRWD>  හා <FRWD>3.5 x 10-1</FRWD> අතුරින් අඩු සාන්ද්‍රනය වන්නේ <FRWD>1.2 x 10 -7 mol dm- 3</FRWD> යි. එනිසා පළමුවෙන් අවකේෂප වන්නේ <FRWD>BaCro4</FRWD>ය.
<FRWD>Sr Cro4</FRWD> අවකේෂපය සෑදීම ආරම්භ වන මොහොත වන විට ද්‍රාවණයේ පිහිටිය යුතු <FRWD>Cro4 =</FRWD>  සාන්ද්‍රනය මෙසේ ගණනය කරගත හැක.
ද්‍රාවණයේ <FRWD>Cro4 =</FRWD> අයන සාන්ද්‍රනය <FRWD>3.5 x 10-1</FRWD>  වන විට ද්‍රාවණයේ පැවතිය හැකි.  <FRWD>Ba 4t</FRWD>  අයන සාන්ද්‍රනය මෙසේ ගණනය කරගත හැක.
<FRWD>SrCro4</FRWD>  අවකේෂපය සෑදීම ආරම්භ වන මොහොත වන විට ද්‍රාවණයේ ඇති <FRWD>Ba 2t</FRWD>  සාන්ද්‍රනය <FRWD>=3.43 x 10 -10 mol dm</FRWD>
6. මූලද්‍රව්‍ය කිහිපයක සම්මත ඉලෙක්ට්‍රෝඩ විභව අගයයන් සම්මත ආකාරයට පහත ඉදිරිපත් කොට ඇත. ( මෙහි සඳහන් කරන්නේ ආවර්තිතා වගුවේ සඳහන් සම්මත සංකේත නොවන බව සිතන්න. )
මෙම දත්තයන් අවශ්‍ය වු විට පහත ඉදිරිපත් කරන ප්‍රශ්ණ නිරාකරණය කර ගැනීමට යොදා ගන්න.
 <FRWD>(i) X </FRWD> හා <FRWD> Y</FRWD>  යන ඉලෙක්ට්‍රෝඩ දෙක පහත රූප සටහනේ දැක්වෙන පරිදි අටවා ඇතැයි සිතන්න. මෙම ඉලෙක්ට්‍රෝඩ දෙකම සම්මත තත්ත්වයේ පවතින ඒවා බවට උපකල්පනය කරන්න.
උෂ්ණත්වය <FRWD>25 C</FRWD>  තත්ත්වයන් යටතේ මෙම පද්ධතිය ක්‍රියාත්මක වෙයි. මෙම තත්වය යටතේ දී  <FRWD>X</FRWD>  හා <FRWD>Y</FRWD>  ඉලෙක්ට්‍රෝඩ අසල සිදුවන දී  <FRWD>X</FRWD> හා  <FRWD>Y</FRWD>  ඉලෙක්ට්‍රෝඩ අසල විපර්යාස තුලිත සමීකරණ මගින් ඉදිරිපත් කරන්න.
 <FRWD>(ii) X</FRWD>  හා  <FRWD>Y</FRWD>  ඉලෙක්ටෝඩදෙක බාහිරින් විද්්‍යුත් සන්නායකයකින් සම්බන්ධ කළේයයි සිතන්න, එවිට
 <FRWD>(a)</FRWD>  එක් එක් අර්ධ කෝෂ ප්‍රතික්‍රියා ලියන්න.
 <FRWD>(b)</FRWD>  කෝෂයේ සමස්ථ ප්‍රතික්‍රියාව ලියන්න. <FRWD>(c)</FRWD>  කෝෂයේ විද්‍යුත්ගාමක බලය සම්මත ආකාරයට ගණනය කරන්න.
 <FRWD>(d)</FRWD>  ධාරාව ගලායන්නේ කුමන ඉලෙක්ට්‍රෝඩයේ සිට කුමන ඉලෙක්ට්‍රෝඩය දක්වා ද?.
<FRWD>e</FRWD>  ඉහත කෝෂයේ <FRWD>( X / Y ) Y 3t</FRWD> අයන සාන්ද්‍රනය වැඩි කළ විට කෝෂයේ විද්‍යුත් ගාමක බලය ඔබ විසින් ඉහත  <FRWD>( c )</FRWD> හි ගණනය කරගත් අගයට වඩා වැඩිවේද? නැතහොත් අඩුවේද. හේතු දක්වමින් පිළිතුරු දෙන්න.
 <FRWD>(f) X</FRWD>  ඉලෙක්ට්‍රෝඩය සෘණ අග්‍රය බවට පත්කර ගන්නා අතරම ඉතාම ඉහළ විද්‍යුත් ගාමක බලයක් ඇති කෝෂයක්ද නිර්මානය කර ගැනීමට අවශ්‍ය වේනම්.  <FRWD>X</FRWD>  සමග ඔබ යොදා ගන්නා අනික් ඉලෙක්ට්‍රෝඩය නම් කරන්න.
<FRWD>(g)</FRWD>  විද්‍යුත් ගාමක බලය කුඩාම වු කෝෂයක් නිර්මාණය කිරීමට අවශ්‍ය වේ නම් ඒ සඳහා ඔබ විසින් තෝරාගන්නේ මෙම ඉලෙක්ට්‍රෝඩ අතරින් කුමන ඉලෙක්ට්‍රෝඩ යුගලය ද?
6. වන ප්‍රශ්ණයට පිළිතුරු
සැළකිය යුතුයි.
මෙහිදී ඉලෙක්ට්‍රෝඩ දෙකක බාහිර ලෙස පරිපථයකින් සම්බන්ධ කොට නැති නිසා එක් එක් ඉලෙක්ට්‍රෝඩය ගනිත සමතුලිත අවස්ථාවකින් පවති. නමුත් බාහිර පරිපථයකින් ඉලෙක්ට්‍රෝඩ දෙක සම්බන්ධ කළවිට ප්‍රතික්‍රියා දෙකම දිශාගත වේ.
</post>
<post>
අ.පො.ස ( උ.පෙළ) 4 කොටස
6. <FRWD>(ii)</FRWD>  කෝෂයේ සම්මත ප්‍රකාශණය මෙසේ වේ
කෝෂයේ විද්්‍යුත් ගාමක බලය = ( දකුණ අග්‍රයේ සම්මත ඉලෙක්ට්‍රෝඩ විභවය ) - ( වම් අග්‍රයේ සම්මත ඉලෙක්ට්‍රෝඩ විභවය )
<FRWD>(d)</FRWD> ධාරාව ගලායන්නේ <FRWD>X</FRWD>  ඉලෙක්ට්‍රෝඩයේ සිට <FRWD>Y</FRWD>  ඉලෙක්ට්‍රෝඩය දක්වාය.
 <FRWD>(e) Y 3t</FRWD>  අයන සාන්ද්‍රනය වැඩි කළ ළ විට <FRWD>Y</FRWD>  අයන තැන්පත් වීමේ ශීඝ්‍රතාවය වැඩි වේ. එවිට <FRWD>Y</FRWD>  ඉලෙක්ට්‍රෝඩය මත සෘණ විභවය අඩුවේ. එනිසා කෝෂයේ විද්්‍යුත් ගාමක බලය අඩුවේ.
 <FRWD>(f) X</FRWD>  ඉලෙක්ට්‍රෝඩය සෘණ ඉලෙක්ට්‍රෝඩය බවට පත් කරගන්නා අතරම වැඩිම විද්යුත් ගාමක බලය සැපයීමට තොරාගත යුත්තේ  <FRWD>M</FRWD>  ඉලෙක්ට්‍රෝඩයයි.
 <FRWD>(g)</FRWD> විද්‍යුත්ගාමක බලය කුඩාම වූ කෝෂයය හා <FRWD>Z</FRWD>  ඉලෙක්ට්‍රෝඩ දෙක භාවිතයෙන් සාදාගත හැක.
<FRWD>(7)[a]</FRWD> සන්තෘප්ත සෝඩියම් ක්ලෝරයිඩ් ද්‍රාවණයක් ග්‍රැෆයට් ඇනෝඩයක් සහ යකඩ කැතෝඩයක් භාවිත කරමින් විද්යුත් විච්ජේදනය කිරීමට සැළසුම් කර ඇත. මෙහිදී <FRWD>1.5 v</FRWD>  තරම් වු විභව අන්තරයක් යොදමින් ඇම්පියර් 965ක ධාරාවක් යැවීමට නියමිතය. <FRWD>(a)</FRWD>  එවිට ඉලෙක්ට්‍රෝඩ අසල සිදුවන විපර්යාස විස්තර කරන්න.
 <FRWD>(b)</FRWD>  එම ඉලෙක්ට්‍රෝඩ අසල විභව අන්තරය <FRWD>1.5v</FRWD>  වන විට ඇම්පියර් 965ක ධාරාවක් මිනිත්තු 10 තිස්සේ යැවු විට ඇතෝඩය අසලින් නිදහස් විය හැකි <FRWD>ch</FRWD> වායුවේ පරිමාව <FRWD>27 ¹ d</FRWD>  දී හා <FRWD>1 x 10 5 N M -2</FRWD> පීඩනයක් යටතේදී කොපමණ වේදැයි ගණනය කරන්න. මෙම ගණනය කිරීමට අදාල වන ප්‍රධාන උපකල්පන හතරක් සඳහන් කරන්න. <FRWD>(If = 96500 C</FRWD>  ලෙස ගන්න )  <FRWD>Cl = 35.5</FRWD>
 <FRWD>(c)</FRWD>  තඹ ආලේප කරන ලද යකඩ හැන්දක මතුපිට පෘෂ්ඨයේ නැවත සිල්වර් ලෝහය ආලේප කළ යුතුව ඇත. මේ සඳහා ඔබ ගතයුතු ක්‍රියාමාර්ගයේදී වැදගත්වන ප්‍රධාන කරුණු 3 ඉදිරිපත් කරන්න. (මෙහි දී කර්මාන්තයේ දී යෙදෙන ප්‍රායෝගික කරුණු ඉදිරිපත් කිරීම අවශ්‍ය නොවන බව සළකන්න.
7. ප්‍රශ්ණයට පිළිතුරු <FRWD>(a)</FRWD>  කැතෝඩය අසල ප්‍රතික්‍රියාව
කැතෝඩය අසලට සම්ප්‍රාප්ත වන අයන වන්නේ  <FRWD>Na+ £  H+</FRWD>  යන අයන දෙවර්ගයයි. මේවායින් වඩාත් පහසුවෙන් විසර්ජනය වන්නේ  <FRWD>H+ x.</FRWD> එනිසා කැතෝඩයේ දී  <FRWD>H +</FRWD>  විසර්ජනය වීමෙන් හයිඩ්‍රජන් වායුව නිදහස් වේ.
නමුත් මෙහිදී කැතෝඩය අසලින් හයිඩ්‍රජන් නිදහස් වන ශීඝ්‍රතාවය ගැන සැළකූවිට තනිකරම මෙම විපර්යාසයෙන් පමණක් හයිඩ්‍රජන් වායුව නිදහස් වන්නේ යයි පිළිගත නොහැක. මෙම විපර්යාසයට අමතරව පහත දැක්වෙන විපර්යාසය සිදුවීමෙන්ද කැතෝඩය අසලදී හයිඩ්‍රජන් නිදහස් වන්නේ යයි පිළිගැනේ.
මෙම මතය පිළිගැනීමට වැදගත් සාක්ෂියක් ඇත. එනම් මෙම විද්‍යුත් විච්ජේදනය සිදුවන විට කැතෝඩය අසල <FRWD>OH</FRWD>  අයන සාන්ද්‍රනයේ ශීඝ්‍ර වර්ධනයක් ඇති වන බව පරීක්ෂණාත්මකව සනාථ වී තිබීමයි.
ඇතෝඩය අසළ ප්‍රතික්‍රියාව
ඇතෝඩය අසලට එන <FRWD>Cl</FRWD>  හා <FRWD>OH</FRWD>  අයන අතුරින් විසර්ජනය වන්නේ <FRWD>Cl-</FRWD>  අයනයි. සාමාන්‍යයෙන් මෙම අයන දෙක අතුරෙන් විසර්ජන විභවය අඩු වන්නේ <FRWD>OH</FRWD>  අයන වලයි. නමුත් මෙහිදී භාවිත කරන්නේ සන්තෘප්ත සෝඩියම් ක්ලෝරයිඩ් ද්‍රාවණයක් නිසා <FRWD>Cl -</FRWD>  අයන සාන්ද්‍රනය ඉහල මට්ටමක පවතී. ඒ නිසා  <FRWD>OH</FRWD> සාපේක්ෂාව  <FRWD>CL-</FRWD> විසර්ජනය වීම සිදුවේ. එවිට ඇතෝඩය අසලින් <FRWD>Cl 2</FRWD>  වායුව නිදහස් වේ.
මෙසේ <FRWD>Cl -</FRWD>  අයන විසර්ජනය වනවිට ද්‍රාවණයේ <FRWD>Cl-</FRWD>  අයන සාන්ද්‍රනය ක්‍රමයෙන් අඩුවන්නට පටන් ගනී. එනිසා විද්යුත් විච්ජේදනය දිගින් දිගටම කරන විට එක්තරා ලක්ෂ්‍යයකදී <FRWD>Cl-</FRWD>  අයන වලට සමගාමීව <FRWD>OH</FRWD>  අයනද විසර්ජනය වීම ආරම්භ වෙයි.
එවිට කැතෝඩය අසලින් ක්ලෝරින් වායුවට අමතරව ඔක්සිජන් වායුව පිට වන්නට පටන් ගනී.
<FRWD>7 (b)</FRWD> ධාරාව <FRWD>965  A</FRWD>
කාලය <FRWD>10 x 60</FRWD>  තත්පර
ආරෝපන ප්‍රමාණය
</post>
<post>
අ.පො.ස.
5 කොටස
<FRWD>1 F</FRWD> ආරෝපන ප්‍රමාණයකින් මුක්තවන <FRWD>Cl2</FRWD>  ප්‍රමාණය සමක ස්කන්ධයකි. ක්ලෝරින් වල සමක
ස්කන්ධය = පරමාණුව ස්කන්ධය / සංයුජතාව = 35.5/1
එනිසා මෙහිදී නිකුත්වන <FRWD>Cl2</FRWD>  සමත ස්කන්ධ ගණන = 6
නිදහස් වන ක්ලෝරින් මවුල ගණන <FRWD>= 6/2 = 3 mol</FRWD>
එනිසා නිදහස්වන ක්ලෝරීන් පරිමාව මෙසේ සෙවිය හැක.
උපකල්පන
(1)
ගමන්කළ ආරෝපන ප්‍රමාණය <FRWD>Cl2</FRWD>  වායුව විසර්ජනය කිරීම සඳහා පමණක් ක්‍රියාත්මක වු බවට
2. ධාරාවේ කාර්යක්ෂමතාව 100%ක් වන බවට
3. ක්ලෝරින් වායුව පරිපුර්ණ වායුවක් බවට.
4. නිදහස්වන ක්ලෝරින් සියල්ල ම ඉලෙක්ට්‍රෝඩය අසලින් පිටවන බවට
7.  <FRWD>(c) (i)</FRWD> රිදී ආලේප කරන හැන්ද කැතෝඩය වන ලෙසට පරිපථයට සම්බන්ධ කළ යුතුය.
 <FRWD>(ii)</FRWD>  රිදී ආලේප කිරීමට විද්්‍යුත් විච්ජේදය ලෙස සිල්වර් නයිට්‍රේට් ජලීය ද්‍රාවණයක් භාවිත කළ යුතුයි.
 <FRWD>(iii)</FRWD>  ඇතෝඩය ලෙසට සිල්වර්වලින් තැනු ඉලෙක්ට්‍රෝඩයක්ම භාවිත කළ යුතුය.
සෝමසිරි කාරියවසම්
ප්‍රධාන ව්‍යාපෘති නිලධාරි (විශ්‍රාමික)
ජාතික අධ්‍යාපන ආයතනය
මහරගම
ඉතිරි කොටස අප්‍රේල් 08 වැනිදා පත්‍රයේ පළවේ.
</post>
<post>
ගැබිනි සමයේ අනුවේදනීය අවස්ථාව සුතිකා උමතුව
වෛද්‍ය ලක්ෂ්මී සතරසිංහ විසිනි
සාකච්ඡා කෙළේ සිරි වාව්වගේ
මාතර සංචාරක
ගර්භනී මවුනට ඇතිවන ඉතා අවාසනාවන්ත අවස්ථාව ගර්භනී උමතු අවස්ථාවයි. මෙය රෝගියාට, දරුවාට, වෛද්‍යසේවා කාර්ය මණ්ඩලයට පමණක් නොව රෝගියාගේ භාරකාරයන්ට හා අසල්වාසීන්ට ද අස්වැසිලි රහිත අනුවේදනීය අවස්ථාවකට මුහුණදීමකි. ස්වාභාවි දරු ප්‍රසුතියක දී ගර්භනිය හොඳ මානසික තත්ත්වයක පසුවිය යුතුය. මානසික සමබරතාව ගිලිහී ගියකළ ඇති වන ප්‍රතිඵලය ඉතා භයානකය. අනේකවිධ ගැටලුවලට වෛද්‍ය හා හෙද කාර්ය මණ්ඩලයත්, රෝගියාගේ භාරකාරදී හිතවතුනටත් මුහුණ දීමට සිදු වේ.
ගර්භනී කාලයේ, ප්‍රසවයේ දී ද, සූතිකා කාලයේදී ද, උමතු රෝගය මතුවිය හැකිය. ජනන ක්‍රියාවලියම උමතු රෝගයට ආධාරකයක් හෝ ප්‍රවිශ්ටයක් හෝ නොවන නමුත් ඊට වෙනත් බාහිර කාරණා හේතු විය හැකිය. ගර්භනී මාතාවන්ට බොහෝවිට උමතු රෝගය මතුවිය හැක්කේ පාරම්පරික උරුමයක් හැටියටය. සමහර පවුල්වල අයට දුර්වල මානසික ස්වභාවයක් උපතින්ම ඇතිවීමට පුළුවන. සියයට හැටකට වඩා ගර්භනී උමතුව ව්‍යාප්ත වූ අය ගැන විමසීමේ දී ඔවුන්ගේ පරම්පරාවේ කවරකු හෝ උමතුවෙන් පීඩා විඳි බවට සොයාගෙන ඇත.
එසේම සමහර ගැබිනි මවුවරුන්ට දීර්‍ඝ කාලයක සිට පැවැති සිතේ නොසන්සුන්කම ප්‍රසව අවස්ථාවේ හෝ ප්‍රසවාසන්න අවස්ථාවේ හෝ ප්‍රසවයෙන් පසුව හෝ ඇතිවීමට පුළුවන.
තවත් පිරිසකට කායික දුර්වලතා, නහර දුර්වලතා, නිසි පෝෂණ ගුණය නො ලැබීම හෝ කලට වේලාවට ලැබිය යුතු ආහාරපාන මෙන්ම මානසික ශක්තිය හීනවීම හෙවත් හුදකලාවීම නිසා ද, අසරණවීම නිසා ද උමතු අවස්ථාවට පත්වීමට බොහෝ දුරට ඇත.
මෙම පෞද්ගලික හේතූන්ට අමතරව පොදු කාරණා කීපයක් ද ගර්භනී උමතුවට හේතුවන බව වෛද්‍ය සොයා ගැනීමය.
ගර්භ විෂ අවස්ථාවේ අතුරු ඵලයක් හැටියට දුර්වල මානසික ශක්තිය ඇති අය උමතු භාවයට පත්විය හැකිය.
ප්‍රසූතියෙන් පසුව වෛරය මාර්ගයෙන් සිදුවන ගර්භ වලිප්පු අවස්ථාවේ අතුරු ඵලයක් ලෙසටද ගර්භනී උමතුව ඉස්මතු විය හැකිය.
ප්‍රසූතියෙන් පසුව සමහර මවුවරු දුර්වලවීම හේතුකොටගෙන උණ රෝගයට ගොදුරු වේ. එම උණ උත්සන්න වූ විට ද මානසික සමබරතාව ගිලිහීයාමේ හේතුවෙන් ගර්භ උන්මාද ලක්ෂණ පෙන්විය හැකිය.
ඉහත දැක් වු කාරණා කීපයකින් හෝ එකකින් හෝ පෙළෙන කාන්තාවකගේ බලවත් චිත්ත පීඩාවක්, කම්පනයක් උද්වේගශීලී සිදුවීමක් විඳ දරාගත නොහැකි බිය ජනක සිදුවීමක් වැනි අවස්ථාවක දී ද උම්මත්තක ස්වභාවය පෙන්නුම් කිරීමට ඇති ඉඩකඩ බොහෝ ය.
එහෙත් වාසනාවකට මෙන් අපේ රටේ මෙම රෝගී අවස්ථාව දක්නට ලැබෙන්නේ ඉතා කලාතුරකිනි. එසේ වුව ද අප්‍රිකානු රටවල, බංගලාදේශය හා ඉන්දියාවේ සමහර ප්‍රාන්තවල මෙම ගර්භනී උමතුව ඉතා විශාල ලෙස වාර්තා වී තිබේ. මෙම උම්මත්තක අවස්ථාවන්ට නිසි වේලාවට නිසි පිළියම් යොදා නිසි ආරක්ෂා සංවිධාන සැලැස් වු කලට රෝගීන් පස්දෙනකු අතරින් හතර දෙනෙක්ම සුවය ලබන බව සොයාගෙන තිබේ. අනික් අය ද කෙටි කලකින් හෝ ටික දිනක් ප්‍රතිකාර කිරීමෙන් හෝ සුව වන බව සොයාගෙන ඇත.
මෙම අවාසනාවන්ත අවස්ථාවට පත්වන්නේ ගැබ් ගැනීමෙන් මාස 6ක් පමණ ගතවූවාට පසුවය. මෙම අවස්ථාවේ දී රෝගියා මහත්සේ මුරණ්ඩු ස්වභාවයක් දක්වයි. හිතුවක්කාර වෙයි. සියපණ හානි කරගන්නා බවට තර්ජනය කරයි. මෙම අවස්ථාවට පත්වන කාන්තාවන් ගේ රෝගි තත්ත්වය ප්‍රසූතිය නිමාවන තුරුම සමහර විට බලපාන්ට පුළුවන. සමහර අයට නිසි ප්‍රතිකාර හා හිතට සහනදායි සැනසිලිගති කාවැදුනවිට සුවය ලැබේ. ශ්‍රී ලංකාවේ බලි තොවිල්, රට යකුම් සූනියම් සාන්ති, අඹකොළ අත්තෙන් මැතිරීම නවනාථ ශාන්තිය සෙත්කවි බෝධි පූජා පිදේනි දීම ආදී කෙම් පිළියම් ද, ගර්භ ශාන්ති ද ආදී වශයෙන් කරන ගුරුකම් පුද පිළිවෙත් රාශියක් තිබේ. ඒවායින් සලස්වන මානසික සහනය හා තැවුල් අවුල් නිරාකරණය රෝගි තත්ත්වය අවම කිරීමට හෝ නිට්ටාවටම සුවය ලැබීමට හෝ ප්‍රමාණවත් ප්‍රතිකර්ම විධි බව ඔප්පු වී තිබේ.
ප්‍රසව අවස්ථාවේ දී උමතු රෝගය මතුවන්නේ ඉතා කලාතුරකිනි. සමහරු සැත්කම් ආදියට භාජන වෙතියි යන මානසික පීඩනය හා භිතිය නිසා සමබරතාව ය බිඳ වැටීමෙන් උමතු ලක්ෂණ පහළ වේ. සමහර අවිවාහක ස්ත්‍රීහු ඇතැම්විට තම ගර්භනී භාවය වසන්කොට හිඳ ආධාරයක් නොමැතිව ( වින්නඹු මවකගේ සහායෙන් තොරව) ස්වයං ප්‍රසූතියක් මඟින් දරුවකු බිහිකොට තම බිළිදා ෂනාශ කර දැමූ කල්හි එය නිත්‍යානුකූල කරගැනීම ( නීතියෙන් ගැලවීමට ) උමතුව වැළඳ ගනිති. මේ කපටි ස්වභාවය අනාවරණය වු අවස්ථා බොහෝවිට වාර්තා වී තිබේ. සමහරු සත්‍ය වශයෙන්ම උමතුවට පත්වෙති. ඒ දැඩි කම්පන ස්වරූපය හේතුකොට ගෙනය.
උමතු රෝගය සාමාන්‍යයෙන් ආරම්භ වන්නේ ප්‍රසූතිකාල ප්‍රථම සතියේදීය. එය බොහෝවිට සිත්කලබල වීම හේතු ගණයට වැටේ.<FRWD>MANIA</FRWD>  යමක් කෙරෙහි ප්‍රමාණයට වඩා අසීමිත අවශ්‍යතාවක්, වශීවීමක් හෝ මෝහයක් ඇති කල මේ මානසික විකෘතිය නැගී සිටී. මෙම තත්ත්වය මතුවීමේ ප්‍රධානම පෙර නිමිත්ත නින්දයාමේ අඩුකමයි. තවත් සමීපතම පෙරනිමිති වශයෙන් දැක්විය හැක්කේ ආහාර අරුචිය (ආහාර නොගැනීම) ප්‍රමාණය ඉක්මවා දැඟලීම, නන්දොඩවීම, වහා කිපීම, තම ස්වාමිපුරුෂයා කෙරෙහි අප්‍රසන්නතාව යන කාරණා ප්‍රමුඛ වෙයි. මෙම තත්ත්වයේ භයානකම අවස්ථා වන්නේ සියපණ හානි කරගැනීමට තැත් කිරීම සහ තම දරුවා මැරීමට උත්සාහ කිරීමයි. මෙම තත්ත්වය උත්සන්න වීමට පෙර රෝගියාට වෛද්‍ය ප්‍රතිකාර ලබාදී නිතර ආරක්ෂාව සැපයීය යුතුය. හැකිතාක්දුරට මේ උත්සන්න කාලය තුළ දරුවා මවගෙන් වෙන්කොට කිරිදීමට පමණක් මව ළඟට දීමෙන් ළමයාගේ ආරක්ෂාවත් සියපණ හානි කරගැනීමට තැත්කරන මවගේ ආරක්ෂාවත් ගැන දැඩි අවධානය යෙදිය යුතුය.
මෙම කාලයේදී ඇතිවන උමතුව සාමාන්‍යයෙන් ගණන් ගන්නේ හිත් දුෂ්‍යවීම නිසා හා අපේක්ෂාභංගත්වය නිසා වන උමතුව හැටියටය. ප්‍රධාන හේතුව ප්‍රසූතියේ දැඩි වෙහෙස කම්පනය ශාරීරික දුර්වලතා , රුධිර ඌනතාව හා සිත්තැවුල යන කාරණා මූලික හේතු වශයෙන් සැලකේ. දිනෙන් දින සුදුමැලිව, මලානිකව, අධෛර්යවත්ව වැහැරී යන ගතිය පෙන්වන විට වහාම වෛද්‍ය උපදෙස් අනුව ක්‍රියා කළ යුතුය.
උමතු රෝග කවර හේතුවක් නිසා වුව ද මතු වු වහාම වෛද්‍ය උපදෙස් ලබාගත යුතුය. මෙවැනි තත්ත්වයට උග්‍ර වු රෝගීන් මානසික රෝහල්ගත කොට නේවාසික ප්‍රතිකාර ලබාදිය යුතු බව නිර්දේශ කරනු ලැබේ. මෙම තත්ත්වයේ රෝගීන් තුවාල සිදු කර ගැනීමට අත්පා කඩා ගැනීමට ඉඩ ඇති බැවින් හුදකලා නොකොට ඉතා ඕනෑකමින් ආරක්ෂා සහිතව බලාගත යුතුය. මෙවැනි සමහර රෝගීන් තමාට අසුවන ඕනෑ ම ආයුධයකින් හෝ පොලු මුගුරු ආදියකින් අනික් අයට දමා ගැසීමට ඉඩ ඇති බැවින් ඉතා පරීක්ෂාවෙන් තම ආරක්ෂාව ද රෝගියාගේ ආරක්ෂාව ද සලසාගත යුතුය.
</post>
<post>
පිළිකා වළකන ආහාර
ආහාර සහ පිළිකා අතර කිසියම් ආකාරයක සබඳතාවක් පවත්නා බව අප දනිමු. මේඅතර සමහර ආහාර පිළිකා ඇති කිරීමටත් සමහර ආහාර පිළිකා වළක්වාලීමටත් සමත් බව වෛද්‍යවරු පිළිගනිති. මෑතක දී පිළිකා වැළැක්වීමට මෙන්ම පවතින පිළිකාවක් සුවපත් කිරිමෙහිලා ද උදව් වන ආහාර පිළිබඳ වෛද්‍යමය තොරතුරු කිහිපයක් හෙළි වී තිබිණ. ඒ මෙසේ ය.
බීට් කැරොටීන් බහුල ආහාර ගැනීම
රසායානික වශයෙන් බීට් කැරොටීන් ගැනෙනුයේ ප්‍රති ඔක්සිකාරක ගණයටය. පිළිකාවට හැකිනම් අරබුදයේ සෛල වර්ධනය පාලනය කරමින් සහ පිළිකාවට නොවන සෛල අතර පවත්නා සන්නිවේදනය වර්ධනය කරමින් ක්‍රියාකිරීමටත් බීට් - කැරොටීන් සමත්ය.
බීට් කැරොටීන් සහිත ආහාර අප අතර සුලබයි. ඒවායින් කිහිපයක් වනුයේ සියලුම වර්ගයේ කොළ පැහැති පළා සහ එළවළු කහ සහ දොඩම් පැහැ එළවළු සහ පලතුරු ආදියයි. එසේ නම් කැරට්, තක්කාලි, පැපොල්, බතල, අඹ, පෙයාර්ස් ආදී ආහාර වර්ග , පළාවර්ගත් මෙහි දී ඉදිරියෙන් සිටියි. මේ අතර ගෝවා, මල්ගෝවා, ටර්නිෂ් ආදී එළවළු තුළ අඩංගු රසායනියකත් ස්වභාවික ඊස්ට්‍රජන් හොර්මෝනයට සිරුරේ පරිවෘත්තිය වන ආකාරයේ වෙනස් කිරීමට සමත් බැවින් පිළිකා ජනක ශරීරයෙන් පිටතට ගෙනයාමට සමත්ය.
ද්‍රාවණය නොවන කෙදි කොටස්
ආහාරවේල තුළ තන්තු හෙවත් කෙඳි අඩංගු වීම නිසා ආන්ත්‍ර තුළ ගමන් කරමින් යළිත් ශරීරයට අවශෝෂ ණය වීමට ඊස්ට්‍රජන් හොර්මෝනයට ඇති ඉඩකඩ අහුරාලමින් ඒවා ශරීරයෙන් බැහැර කිරීමට ක්‍රියා කරයි.
පරළු පාන්, නිවුඩු හාල්, පොලොස්, කොස් බතල ආදී අලවර්ග ආදි කෙඳි (තන්තු) බහුල ආහාර ගැනීම. මේ නිසා කාන්තාවනට විශේෂ වාසි සහගත තත්වයක් උදා කරයි.
සෝයා අඩංගු ආහාර ගැනීම
ස්වාභාවික ශාක ඊස්ට්‍රජනයක් ලෙස සැලකෙන පයිටො ඊස්ට්‍රජන් නම් රසායනිකය සතු පිළිකාවෙන් ආරක්ෂාව සලසා දීමේ හැකියාව නිසා සෝයා බෝංචි සහ සෝයා බෝංචි වලින් සකස් කළ ටොෆී, සෝයාමීට් , සෝයා පිටි, හා සෝයා කිරි වැනි ආහාර පිළිකාවට එරෙහිව ක්‍රියා කරන බව පිළිගැනීම. පියයුරු පිළිකා තත්ත්වයන්හිදී ලබා දෙන ටැමොක්සිෆෙන් ඖෂධය පරිදිම ක්‍රියා කරමින් පයිටො ඊස්ට්‍රජන් සෛලවල ක්‍රියාකාරිත්වයට බාධා ඇති නොවන සේ ශරීරයේ ඊස්ට්‍රජන් එතුළට ඇතුල් වීම වළක්වාලන බව වෛද්‍ය මතයයි. පිළිකාවට සෛලබෝවීම හා වර්ධනය වීම වැළැක්වීමට සමත් ජෙනිස්ටින් නම් රසායනිකය ද සෝයා තුළ අඩංගුය.
කෙසේ වෙතත් සෝයා මධ්‍යම ප්‍රමාණයෙන් ගැනීම වඩා සුදුසු බවත් වෛද්‍යවරුන්ගේ තවත් මතයකි. එයට හේතුව විශාල වශයෙන් සෝයා ගැනීම පිළිකා ඇති කිරීමට ද යම් දායකත්වයක් සපයයි යන සැකය නිසා ය.
තෙල් හා මේද ආහාර අඩු කරන්න.
සත්ව සහ කිරි ආහාර තුළ අඩංගු සතෘප්ත මේද ශරීරය සතු ස්වාභාවික පිළිකා එරෙහි හැකියාවට තර්ජනාත්මක විය හැකිය. විශේෂයෙන්ම යෞවනෝදයේදි හා ඉන්පසුව අවශ්‍ය කලක ප්‍රමාණයෙන් 20%කට අඩු ප්‍රමාණයක් පමණක් තෙල් හා මේද මඟින් ලැබීම ප්‍රමාණවත් බව පිළිගැනීමය.
 යිට්‍රේටියා ලුණු මිශ්‍රක මෙන්ම දුම්ගැසු හා පිළිස්සු ආහාර ගැනීම සීමා කරන්න.
බොහෝ පෙර සකස් කළ ආහාර තුළ (සොසෙජස්, මීට් බොල්ස් ඇතුළු) නයිට්‍රේට් ගණයේ රසායනික හා ලුණු අධිකය. මේ ආහාරවල රසය සඳහා සාමාන්‍ය ලුණු මෙන්ම මොනොසෝඩියම් ග්ලුටමේටි ලුණු ද එක්කරයි.
මේ අතර දුම්ගැසු හා පිළිස්සු මස් සහ මාළු ද අප ආහාරයට එක්වෙයි. පිළිකා තර්ජනයෙන් මිදීම සඳහා මෙම ආහාර සීමා කිරීමත් එසේම සීනි සහ සීනි සහිත ආහාර ගැනීම සීමා කිරීමත් වැදගත් වෙයි.
තෙල් සහිත මාළු වැඩිපුර කන්න
ලෙල්ලන්, තලපත්, සාර්ඩින්, මැකරල් හුරුල්ලන් ආදී තෙල් සහිත මාළු වර්ග තුළ අඩංගු ඔමේගා - 3 මේ ද අම්ල ශරීරයේ ප්‍රතිශක්ති පද්ධතිය වර්ධනය කරන නිසා පිළිකා සෛලවලට හරස්වීමේ හැකියාව ලැබේ. ඔමේගා - 3 මේද අම්ලවලට හදවත් රෝග වැළැක්වීමේ හැකියාව ද පැවතීම මෙහි දී ඇතිවන තවත් වාසියකි.
සී විටමිනය ද ප්‍රයෝජනවත්.
ස්වාභාවික ආහාරයෙන් ලැබෙන සී විටමිනය පිළිකාවන්ට එරෙහිව ක්‍රියා කිරීමේ හැකියාවෙන් යුක්තය. පේර, නෙල්ලි, වෙරළු, අඹ, පැපොල්, කෙසෙල්, නාරං, දොඩම් කොමඩු ආදී පලතුරු හැමහෙකම පාහේ සුලබ සී විටමිනය ලබා ගැනීම අසීරු කරුණක් නො වේ.
මෝදුවන පැල අංකුර සහිත වියළි ඇට
මෑ, මුං ආදී ඇටවර්ග පැළකිරීමට හැර අංකුර සහිත ඇට ආහාරයට ගැනීම මඟින් කාන්තාවන්ට විශේෂ පිළිකා එරෙහි වාසියක් සැලසෙයි. ඒ ඊස්ට්‍රජන් ක්‍රියාකාරිත්වයට බාධා පමුණුවන පයිටොඊස්ට්‍රජන්, ප්‍රෝටියේස් නිෂේධක සහ පයිටේට මෙම පැළ වන පියලි තුළ අඩංගු බැවිනි.
තුසිත මලලසේකර
</post>
<post>
දිග හුස්මක් නොනවතින කැස්සක් සහ එන්නතක් 
උදෑසන පිබිදුණු විට, තුරුසෙවණින් සුසැඳි එළිමහනකට බැස හොඳ හුස්මකින් බඩකට පුරවා ගන්නට ඇත්නම් ... පිරිසුදු වතුර වීදුරුවක් පානය කර නිරුවත් දෙපයින් තණ තිල්ලක නිදහසේ ඇවිද යන්නට ඉඩක් තිබේ නම් .... අපි සැබෑම වාසනාවන්තයෝ වෙමු. එහෙත් මේ භාග්‍යසම්පන්න බව හැම දෙනා වෙතම එක හා සමානව ලැබෙන්නේ නැත.
පිරිසුදු ජලය හා මනා වාතාශ්‍රය ආදි සොබාදහමෙන් නිතැතින්ම ලැබෙන අනුග්‍රහයන් පවා නාගරිකරණයත් සමඟ අද බොහෝ දෙනකුට අහිමිව යමින් තිබේ. එසේම පෝෂ්‍යදායක සමබල ආහාර වේලක් පිළිබඳ තත්ත්වය ද එයට නොදෙවැනිය. ඒ අනුව කායික හා මානසික රෝගාබාධයන්ට වෙනදාට වඩා පහසුවෙන් මේ වන විට අපි ගොදුරු වෙමින් සිටින්නෙමු.
කායික රෝග පිළිබඳ සිතා බලතොත්, වැඩි දෙනකු එම රෝග ව්‍යාධීන්ට ගොදුරු වන්නේ සිය සිරුර තුළ මනා ප්‍රතිශක්තිකරණයක් නො මැතිවීම හේතුවෙනි. උණ, සෙම්ප්‍රතිශ්‍යාව සහ කැස්ස ආදි ලෙහෙසියෙන් බෝවන ලෙඩ රෝග ප්‍රතිශක්තිකරණයේ මඳකම හේතුවෙන්ම අපට නිතර වැළැදෙයි.
රෝග නිධානය
මෙවැනි රෝග සඳහා ප්‍රතිකාර පතා තමන් වෙත පැමිණෙන රෝගීන් පරීක්ෂා කිරීමේ දි, වෛද්‍යවරුන් විසින් නිතරම සොයාගනු ලබන පොදු රෝග නිධානයක් ඇත. එනම් ශ්වසන පද්ධතිය ආශ්‍රිතව පවතින සෙම සහිත ස්වභාවයයි. මෙම සෙම් ගතිය හේතුවෙන් පැන නඟින අතුරු ඵලය වන්නේ කඩින් කඩ පවතින කැස්සයි.
අද වන විට මේ ආකාරයෙන් ඇතිවන කැස්ස, බොහෝ විට නිරීක්ෂණය කිරීමට හැකිවන්නේ කුඩා දරුවන් වෙතිනි. වැඩිහිටියන් කෙරෙන්ද මෙම රෝගය නැතහොත් "රෝග නිධානය" ඇතැම් විට ප්‍රකට වුව ද වැඩිදෙනකු ඒ පිළිබඳ දක්වන්නේ මඳ සැලකිල්ලකි. සෙම ගතිය පාලනය කරන ප්‍රතිජීවක ඖෂධ ලබාගෙන කරදරකාරි කැස්සෙන් ගැලවීමට බොහෝ අය උත්සහ කළ ද කල් ගතවු කැස්ස යනු ඇදුම රෝගයෙහි ලක්ෂණයක් ද විය හැකිය. මේ හැරෙන්නට තරමක් කලාතුරකින් දිගින් දිගට ම පවතින කැස්ස මඟින් පිළිබිඹු කැරෙන්නේ අප ශරීරය තුළ අණසක පතුරුවමින් සිටින <FRWD>'Bordetella pertussis '</FRWD>  නම් ක්ෂද්‍ර රෝග කාරකයාගේ ක්‍රියාකාරිත්වය යැයි කිසිවකු පැවසුවහොත් අප එය ලෙහෙසියෙන් පිළිගන්නට සූදානම් නැත. මන්දයත් <FRWD>Bordetella pertussis</FRWD>  යනු කක්කල් කැස්ස ඇති කරන රෝග කාරක විෂබීජය වන හෙයිනි.
කක්කල් කැස්ස
කක්කල් කැස්සෙන් ආරක්ෂා වීම සඳහා අවශ්‍ය වන ප්‍රතිශක්තිකරණ එන්නත අප කුඩා කලදීම ලබාගෙන ඇත. ඒ අනුව එම රෝගය, ජීවිත කාලය තුළ කිසි දිනෙක අපට වැළඳිය නොහැකි රෝගයක් ය යන මතයේ අපි පිහිටා සිටින්නෙමු.
එහෙත් එම සිතුම එතරම් නිවැරැදි නොවන බව බොහෝ වෛද්‍ය විශේෂඥයන් විසින් මේ වන විට පෙන්වා දෙනු ලැබ ඇති කාරණයකි. කුඩා කළ දරුවකුට ලබාදෙන, කක්කල් කැස්ස ප්‍රතිශක්තිකරණ එන්නත මඟින් ඔහු ආරක්ෂා කරනු ලබන්නේ දශකයක් හෝ දෙකක් හෝ වැනි සීමිත කාලයකි. ඇතැම්විට එම කාල පරතරය එතරම්වත් දිගු නොවී, ළමා වියේදිම දරුවන් කක්කල් කැස්සට ගොදුරු වන අවස්ථා විරල නැත.
එසේ නම් මෙය තවදුරටත් නොසළකා හැරිය යුතුය. රෝගයක් නො වේ. කක්කල් කැස්ස ඇතිකරන රෝග කාරකයාත්, එය ව්‍යාප්ත වන ආකාරය හා එහි රෝග ලක්ෂණත් පිළිබඳ අප හොඳින් දැනුවත් වී සිටීම අද දවස තුළ ඉතා වැදගත්ය. එය එම රෝගයෙන් ගැලවීම සඳහා මනා පිටිවහලක් සපයනු ඇත.
ව්‍යාප්තිය
කක්කල් කැස්සෙහි නිර්මාතෘවරයා වන ඕධපඤඥබඥතතච ර්‍ථඥපබභඵඵඪඵ  සම්මත බැක්ටීරියාවක ප්‍රමාණයට වඩා තරමක් කුඩාය. එහෙත් එය හානිදායකත්වය අතින් නම් මහා පරිමාණ බලවතෙකි. ශරීරයට ඇතුළු වු විට විශේෂයෙන් ම ශ්වසන පද්ධතිය ආශ්‍රිතව ව්‍යාප්ත වෙමින්, සෛල අඩපණකර ප්‍රතිශක්තිකරණ හැකියාව බිඳ දැමීමට මෙම රෝග කාරකයාට සමත්ම ඇත.
සාමාන්‍යයෙන් මතුවන සෙම්ප්‍රතිශ්‍යාව, නාසයෙන් සොටු දියර ගැලීම, උගුරේ වේදනාව හා තෙහෙට්ටු ස්වභාවය මෙම රෝගයේ ද ආරම්භක රෝග ලක්ෂණයි. මෙම ලක්ෂණ සතියක් හෝ දෙකක් හෝ පවතින විට කැස්ස ස්වභාව කෙමෙන් හිස ඔසවන්නට පටන් ගනී. අපහසුවෙන් හුස්ම අදිමින් ආශ්වාස ප්‍රශ්වාස කිරීමට රෝගියාට සිදුවනුයේ ඉනුත් මද කලක් ගතවන විට ය. මේ අතරතුර කාලයේ තමන් ඇසුරෙහි හිදින කුඩා දරුවන් ඇතුළු සමීපතමයන්ට ඔහු වෙතින් කක්කල් කැස්සෙහි මුල් බීජ ව්‍යාප්ත වීම ඉතා පහසුවෙන් සිදුවෙයි. මන්දයත් නිශ්චිතව හඳුනා නොගත් රෝගය, සාමාන්‍ය සෙම කැස්සක් යැයි රෝගියා විසින් වරදවා වටහා ගැනෙන බැවිනි. ඒ අනුව ඔහු එම කාලය ගත කරනුයේ සාමාන්‍ය ප්‍රතිජීවක ඖෂධ ලබාගැනීමට වෙහෙසෙමිනි.
කෙසේ නමුත් නොනවතින කැස්සට ප්‍රතිකාරයක් පතා වෛද්‍යවරයකු වෙත යොමු වීමට අවසානයේ දී රෝගියාට සිදුවෙයි. විශේෂඥ වෛද්‍යවරයකුට වුව ද "කක්කල් කැස්ස" නිශ්චිතව ම හඳුනාගත හැකි වන්නේ විශේෂිත පරීක්ෂණ කිහිපයකින් අනතුරුව ය. රෝගය සමනය කිරීම සඳහා ප්‍රතිකාර ලබාදෙනුයේ එයින් ද පසුව ය.
හුස්ම ගැනීම
මෙම කරදරකාරි රෝගයෙහි බරපතළ බව අධික වන්නේ එය වයස අවුරුද්දකට අඩු දරුවකුට වැළඳුණු විටය. හුස්ම ගැනීමේ අපහසුතාව, අපස්මාරය හා එන්කෙෆලයිටිස් රෝගයේ අවස්ථාවන් දක්වා ළදරුවකුගේ සෞඛ්‍ය තත්ත්වයේ පසුගාමි නැඹුරුවක් ඇති කරන්නට කක්කල් කැස්ස රෝගයට හැකියාව තිබෙන බව වැඩි දෙනකු නොදන්නා කාරණයකි. එහි අනිවාර්ය ප්‍රතිඵලයක් ලෙස දරුවන් තුළ දුෂ්පෝෂණ තත්ත්වයක් ද ඇතිවීමට ඉඩ තිබේ.
මේ අනුව කක්කල් කැස්ස යනු ලෙහෙසියෙන් නොතක හැරිය හැකි රෝගි තත්ත්වයක් නොවන බව පැහැදිලිය. දිගින් දිගට ම පවතින කැස්ස ගතිය සඳහා ඉක්මන් වෛද්‍ය ප්‍රතිකාර ලබාගැනීමට යොමුවීම අතිශයින් නුවණට හුරු ය.
ජීවිත කාලය පුරාවට ම කක්කල් කැස්සෙන් ආරක්ෂාව සලසන ප්‍රතිශක්තිකරණ එන්නතක් තවමත් නිපදවා නොමැති හෙයින්, කුඩා කල ලබාදෙන එන්නත හේතුවෙන් කිසිදිනෙක මෙම කරදරකාරි රෝගය නොවැළදෙතැයි යන දුර්මතය ද අප සිතින් බැහැර කිරීම ඒ සමඟම කළ යුත්තකි.
ඩිස්කවර් ඇසුරිනි
නිලුෂා නිරංජලා
</post>
<post>
ආර්ථික විමැසුම
සංචාරකයා බිල්ලෙක් නොවේ
1 කොටස
ශ්‍රී ලාංකේය අපට උරුම සාමාජීය, සංස්කෘතික සහ පාරිසරික දායාදයන් නව ලොව තාක්ෂණය සමඟ මුසු කොට, එහෙත්! දේශීයවත්වය මුල් කොට ගෙන ඉදිරියට ගෙන යෑමට හැකි නම්, අදට වඩා සවිමත් ආර්ථික හැකියාවක් සංචාරක කර්මාන්තයෙන් හිමිකර ගත හැකි යැයි කැලණිය විශ්ව විද්‍යාලයේ ආර්ථික විද්‍යා අධ්‍යයයන අංශයේ මහාචාර්ය හේරත් මාදන බණ්ඩාර මහතා කියයි.
රටක ආර්ථික දියුණුවට සමගාමීව සමාජ, සාංස්කෘතික හා පාරිසරික උරුමයන්ගේ ද නො නැසී පැවැතීමේ ගුණය ද වර්ධනය විය යුතු බව කියන මහාචාර්යවරයා, මෙරට සංචාරක කර්මාන්තය එසේ හැඩගස්සවා ගැනීමට හැකි මංපෙත් පැහැදිලි කරමින් කළ විග්‍රහයකි මේ.
අද වන විට ලෝකයේ ප්‍රධාන ම කර්මාන්තයක් බවට ”සංචාරක කර්මාන්තය” නැතිනම් ”සංචාරක ව්‍යාපාරය” පත් වී හමාර යි. වසර 1950 දී මුළු ලෝකයේ ම දක්නට ලැබුණු සංචාරකයන් ගණන මිලියන 25 කි. වසර 1995 වන විට, අවුරුදු 45 කින් පසුව විසි ගුණයකින් වැඩි වී මිලියන 567 දක්වා ඉහළ ගොස් තිබිණි. මෙය වසර 2010 වන විට මිලියන 950 දක්වා ඉහළ යනු ඇතැයි දැනට ම ඇස්තමේන්තු කොට ඇත.
මෙලෙස ලෝකයේ ප්‍රධානතම කර්මාන්තයක් බවට පත්ව ඇති සංචාරක කර්මාන්තයේ දක්නට ඇති වැදගත් ම කරුණු නම්, ලෝකයේ සෑම රැකියා 15 කට ම එක් රැකියාවක් (එක් අයෙක්) මේ කර්මාන්තයේ යෙදී සිටීම යි. එතුළින් අපට පෙනී යන එක් කරුණක් නම්, සංචාරක කර්මාන්තය ලෝකයේ ම ආර්ථික ක්‍රියාදාමයට විශාල වැදගත්කමක් දක්වන බවයි.
සංචාරක කර්මාන්තය අප රටේ ආර්ථිකයට වැදගත් වනුයේ කෙසේදැයි දැන් අපි සලකා බලමු.
ආර්ථික වශයෙන් ගත් කල ප්‍රධාන කරුණු හතරක් මත මේ කර්මාන්තය අප රටට වැදගත්ය. ඉන් පළමුවැන්න විදේශ විනිමය ලබා ගැනීමයි. දෙවැන්න රජයට ආදායමක් ලැබීමයි. තෙවැන්න රැකියා අවස්ථාවන් බිහිවීමයි. හතරවැන්න ප්‍රාදේශීය සංවර්ධනයට ඉවහල්වීමයි.
මේ කරුණු හතර කෙරෙහි විමසිල්ලෙන් බලන ඕනෑ ම අයෙකුට පෙනී යන කරුණක් නම්, ශ්‍රී ලංකාව වැනි දියුණු වෙමින් පවතින රටවල සංවර්ධනයේ උපක්‍රමයක් ලෙස මේ කෙරෙහි බලාපොරොත්තු දැඩිව තබා තිබෙන බවයි.
දැනට ශතවර්ෂ භාගයක පමණ කාලයක සිට විදේශ විනිමය ඉපැයීමේ දුර්වලතා පෙන්වමින් සිටින අප රටේ ගෙවුම් ශේෂයේ හිඟයක් පවතී. සංචාරක ව්‍යාපාරය හරහා අප රටට ගෙන එනුයේ ස්ටර්ලින් පවුම්, යූරෝ, අමෙරිකා එක්සත් ජනපද ඩොලර්, ප්‍රංශ ප්‍රෑන්ක් වැනි දැඩි මුදල් නැතිනම් ලොව ශක්තිමත් මුදල්ය.
මෙවැනි දැඩි මුදල් <FRWD>(Hard Money)</FRWD> රැගෙන මෙහි පැමිණෙන සංචාරකයන්ගේ වියදම් රටාව අප රටේ ගෙවුම් ශේෂ හිඟය යම් තරමකින් හෝ පියවා ගැනීමට ඉඩකඩ ලබා දෙයි. මෙය යහපත් දෙයක් වුව සංචාරකයින්ගෙන් උපයන විදේශ විනිමයවලින් 30% නැවතත් එම රටවලට ගලායෑම අප වැනි රටවල සිදුවේ. එය අපගේ තිබෙන දුබලතාවකි. පසුව අප එය සාකච්ඡා කරමු.
විදේශ විනිමය ප්‍රශ්නය හා සමානව ම අප රටේ ගත වූ කාලය මුළුල්ලේ ම දක්නට ලැබෙන තවත් එක් ප්‍රබල ප්‍රශ්නයකි; ”විරැකියාව“. මේ ප්‍රශ්නය සෑම රජයක් ම මුහුණ දෙනු ලබන්නකි. නමුත් මෙයට තිරසාර විසඳුමක් මෙතුවක් කල් ලබා ගැනීමට හැකි වී නැත. එවන් පරිසරයක් තුළ සංචාරක ව්‍යාපාරය රැකියා ලබාදීමේ මාර්ගයක් ලෙස අපට යොදා ගත හැකිය. එතුළින් “ඍජු රැකියා” සහ “වක්‍ර රැකියා” යන දෙවර්ගය ම සැපැයිය හැකිය.
ඍජු - රැකියා
”ඍජු රැකියා” සැපැයෙනුයේ හෝටල් අංශයෙන් ගමන් සංවිධානය කරන සංචාරක නියෝජිත ආයතනවල, ශ්‍රී ලංකා සංචාරක මණ්ඩලය, හෝටල් සංස්ථාව වැනි ආයතනවලිනි. “වක්‍ර රැකියා” ලැබෙන අංශ ලෙස සංචාරකයන්ට සේවා සපයන අංශ ආශ්‍රීත හෝටල් ඉඳිකිරීම්, දේශීය ආහාරපාන සැපැයීම්, ආයුර්වේද ක්‍රම සැපැයීම්, අත්කම් භාණ්ඩ නිපදවීම් ආදිය දැක්විය හැකිය.
</post>
<post>
සංචාරකයා...
2 වන කොටස
වර්තමානය වන විට අප රටේ සංචාරක කර්මාන්තය ආශ්‍රීත ඉහත කී දෙ අංශයෙන් ම රැකියා ලක්ෂයක් පමණ සපයා දී තිබේ. මෙහි ඇති විශේෂත්වය නම්, අප රටේ මෙන් නොව ලොව දියුණු රටවල මුළු රැකියා ප්‍රමාණයෙන් සීයයට 10 ක ඉඩක් මේ අංශය දැරීමයි. අපි ඉන් භාගයකටත් අඩු ප්‍රමාණයක් දරනු ලබයි.
මුළු රැකියා සැපැයුමෙන් ඉතා සුළු ප්‍රතිශත දායකත්වයක් සපයන අප වැනි රටවල සංචාරක කර්මාන්තයේ යෙදී සිටීම සලකනුයේ, අඩු වැටුප් ලබන බාල රැකියාවක නිරතවී සිටීමක් ලෙසය. කළමනාකරණ මට්ටමේ සේවකයන් ලබන වැටුප් හා වෙනත් දීමනා, පහළ මට්ටමේ සේවකයන් ලබන වැටුප් හා දීමනා හා සසඳා බැලීමේදී විශාල පරතරයක් දක්නට ලැබේ. මේ නිසා සංචාරක ව්‍යාපාරයෙන් රජය බලාපොරොත්තු වන ආකාරයේ හොඳ රැකියා සැපැයීමක් සිදු නොවේ. එය සමාජ ප්‍රශ්නයකි.
අප උපයන විදේශ විනිමය ප්‍රමාණයෙන් සීයයට 30 ක් සංචාරකයන් ආ රටවලට ම ආපසු ඇදී යන බව ඉහත සඳහන් කොට ඇත.
සංචාරක ව්‍යාපාරය මුළුමනින් ම පාලනය වනුයේ, බහුජාතික සමාගම්වලිනි. නැතිනම් පරජාතික සමාගම්වලිනි.
ලෝකයේ සෑම රටකම තරු අධික සංචාරක හෝටල් හා සංචාරක නිකේතනවල හිමිකරුවන් වනුයේ පරජාතික සමාගම්ය. අප වැනි රටවල තිබෙනුයේ ඔවුන්ගේ ප්‍රාදේශීය කාර්යාල බඳු හෝටල් හා නිවාඩු නිකේතන පද්ධතීන්ය. අප මුලින් කී පරිදි මෙහි පැමිණෙන දියුණු රටවල සංචාරකයන්ගේ ගමන් සංවිධානය කරන මව් ශාඛාව සියලු පහසුකම්කවලට අවශ්‍ය මුදල් කලින් ම ලබා ගැනීම සිදුකරයි. එ නිසා මෙහි පැමිණෙන සංචාරකයන් මෙහි ගතකරන කාලය තුළ කරනු ලබන වියදම් ඉතා අඩුය. එය අප මුහුණ දෙන විසඳුම් සෙවිය යුතු ප්‍රශ්නයකි. අද පටන්වත් සංචාරකයන්ගේ මුදල් වියදම් කැරැවීමේ ක්‍රමෝපායන් අපි සකස් කර ගත යුතුය.
රාජ්‍ය - ආදායම්
සංචාරක ව්‍යාපාරයෙන් රජයට ආදායමක් ලැබෙනුයේ බදු මඟිනි. ගුවන් තොටුපල ගාස්තු, හෝටල්වලින් අයකරන ගාස්තු හරහා රජයට එම ආදායම ලැබේ. දිගු කලක සිට පවතින අයවැය හිඟය පියවා ගැනීමට මේ බදු අයකිරීම සිදුකළත්, ප්‍රශ්නය තිබෙනුයේ මේ අයකිරීම් නිසියාකාරව සිදු කරනවාද? යන්නයි.
මේ කර්මාන්තයේ යෙදී සිටින පිරිස් ලියාපදිංචි කොට රජයට ගාස්තුවක් අය කිරීමට ප්‍රතිපත්ති තීරණ ගෙන ඇතත්, අප රටේ පවතිනුයේ ලියාපදිංචි නොවූ අසංවිධානාත්මක කර්මාන්තයකි. එය ද ගැටලුවෙකි.
සංචාරක කර්මාන්තය රටේ ප්‍රාදේශීය සංවර්ධනයට යොදා ගත හැකි එක් උපාය මාර්ගයකි. යථාර්ථය මෙය වුව අපි තව ම හරි හැටි සංචාරක කර්මාන්තය තබා වෙන කිසිත් ජාතික ආර්ථික කටයුත්තක් පවා රටේ ප්‍රාදේශීය සංවර්ධනයට පලදායි ලෙස යොදා ගෙන නො තිබීම කනගාටුවට කරුණකි. අප එසේ පවසනුයේ හේතු සහිතව ය. සාධක ඇතිවය. අප රටේ සංචාරක ව්‍යාපාරය බස්නාහිර හා දකුණු ලක මුහුදු තීරය ආශ්‍රීතව ව්‍යාප්තව පවතී. රටේ සෙසු බොහෝ කර්මාන්ත ද සාධනීය ලෙස ව්‍යාප්තව පවතිනුයේ මේ කලාපයේ යි.
සංචාරකයන්ගේ සිත් ඇද බැඳ ගන්නා, දැකුම්කළු හා ආකර්ෂණීය සංචාරය කළයුතු බොහෝ ස්ථාන අප රට සතුය. ඒවා පිහිටා තිබෙනුයේ රටපුරා ම වීම අප ලද භාග්‍යයෙකි. එනමුත් රටේ මූලික යටිතල පහසුකම් ජාලය බස්නාහිර පලාතට මෙන් ම දකුණට වැඩි වශයෙන් සීමා වී තිබීම නිසා ප්‍රාදේශීය සංචරණයක් සැලකිය යුතු මට්ටමින් දැනට සිදු නොවේ.
එයට බලපාන ප්‍රධාන ම හේතුව නම්, මෙරටට දැනට පැමිණෙන දියුණු රටවල සංචාරකයන්ගේ මූලික යටිතල පහසුකම් හා සුඛෝපභෝගී ජීවන රටාව සම්පූර්ණයෙන්ම මෙහිදී ලබාදීමට අප දක්වන අපොහොසත්කමයි කිව හැකිය.
ආර්ථික වශයෙන් ගෙන කථා කළා සේම සංචාරක ව්‍යාපාරය, සාමාජීය වශයෙන් ද වැදගත්වන කර්මාන්තයක් බව කිව යුතුය. සංචාරක ව්‍යාපාරය සලකනුයේ විවිධ ජාතීන්වලට ආගම්වලට අයත් විවිධ භාෂාවන් කථාකරන පිරිස් තවත් වෙනස්කම් සහිත සමාජයක් අවබෝධකර ගැනීමට, අධ්‍යයනය කිරීමට ගන්නා උත්සාහයක් ලෙසය. එය විනෝද, අධ්‍යාපන, ආගමික යන සංචාර වේවා අවසාන ඉලක්කය එකය. සංචාරක ව්‍යාපාරය අන් අයට ගරු කිරීමට පිටුබලයක් සපයන්නකි.
ගැටුම් - සමනය
”සාමය” ඇතිවීමට ද සංචාරක ව්‍යාපාරය බලපායි. රටක අභ්‍යන්තර ප්‍රදේශවල ගැටුම් සමනයට බාධාවකින් තොරව සිදුකරන සංචාර හරහා ලබන සතුට, විනෝදය පදනම් වූ සිතුවිලි බලපායි. අප රට සම්බන්ධයෙන් ගත් විට ජනවාර්ගික ගැටලුවට හේතු වන එක් කරුණක් ලෙස දේශීය සංචරණය සිදු නොවීම පෙන්වා දිය හැකිය.
”සාමය” පවතී නම් සංචාරක ව්‍යාපාරය දියුණු වන බව ද අපි මෙහිදී සිහි තබා ගතයුතු වෙමු.
සංචාරක ව්‍යාපාරය සාමාජීය වශයෙන් අහිතකර බලපෑම් ද එක් කරයි. සමලිංගිකත්වය, හිඟාකෑම, කැසිනෝ, මත්පැන් හා මත්ද්‍රව්‍ය භාවිතය ඉහළ යෑම සමාජ අහිතකර තත්ත්වයන්ය. “හික්කඩුව“ හා “මීගමුව“ ලෝකයේ ඕනෑ ම තැනක වෙසෙන මිනිසුන් දන්නා ලිංගික කටයුතුවලට ප්‍රසිද්ධ ස්ථානයන් දෙකක් වී තිබීම අවංකවම අවාසනාවකි. තායිලන්තය ද එවැන්නකි. බොහෝ අහිතකර සමාජ බලපෑම් ඇති රටවල් ලෙස සලකනුයේ බෞද්ධ හා මුස්ලිම් ආගමික රටවල්වීම විශේෂ සිද්ධියකි. මෙයට හේතුව බෞද්ධාගම හා මුස්ලිම් ආගම පිළිගන්නා රටවල දැඩි විනයක්, ශික්ෂණයක් හා කිසියම් සදාචාරසම්පන්නකමක් කාලයක් මුළුල්ලේ තිබීමය. බටහිර රටවල එවැන්නක් විශේෂයෙන් දැකිය නොහැකි නිසා එක් අශෝබන සිදුවීමක් වුව මහත් ප්‍රසිද්ධියක් ලබන සේ මේ රටවලින් ලෝකය වෙත මුදා හැරීම සිදුවේ. එයට ලෝක ජනමාධ්‍ය මෙහෙයවන්නන් ද ඍජුව වගකිව යුතුය. ඔවුන් බෞද්ධ රටවල ප්‍රතිරූපය බිඳ දැමීමට පුංචි සිදුවීමක් මහා පර්වතයක් බවට පත්කොට ලෝකය වෙත මුදා හැරීමේ කුහක පිළිවෙත අනුගමනය කරයි.
සංචාරක ව්‍යාපාරය සාංස්කෘතික වශයෙන් ද බැරෑරුම් ලෙස අහිතකර ලෙස බලපෑම් කරනු ලැබේ. අපගේ පාරම්පරික උරුමයන් විශේෂයෙන් සාංස්කෘතික ත්‍රිකෝණයට අයත් ස්ථාන, සීගිරිය, අනුරාධපුර, පොළොන්නරු, ගාලු කොටුව, සිංහරාජ වනාන්තරය වැනි ස්ථානවල තිබෙන වන්දනීය බව පහත හෙළීමට මේ ව්‍යාපාරය යොදා ගනියි. පාරම්පරික දේ මංකොල්ල කෑම, ඇත්දළ, ගජමුතු, මැණික් හා ස්වර්ණාභරණ, බෞද්ධාගමට සම්බන්ධ පුරා වස්තු, බිතුසිතුවම් වැනි දේ විනාශ කිරීමට සංචාරක ව්‍යාපාරය යම් ලෙසකින් බලපායි. එහිදී අප එක් කරුණක් මතක තබා ගත යුතුය. මේ රටේ ඇතැම් ඓතිහාසික හා චිත්තාකර්ෂණීය ස්ථාන පිළිබඳ ලෝකවාසීන් හැඳින ගත්තේ මේ ව්‍යාපාරය තුළින් වීමය.
පාරිසරික වශයෙන් ගත් කල ද සංචාරක ව්‍යාපාරය තුළින් අප වැනි රටවලට හානි සිදුවේ. අප රටේ වාර්ෂිකව සංචාරක පැමිණීම් දෙස බලද්දී දක්නට ලැබෙන කරුණක් නම් වෙරළ සංචරණය <FRWD>(Beach tourism)</FRWD> ඉහළ වීම යි. සිත් සේ හිරු එළිය විඳීමට ලොව සුදුසු ම තැන්වලින් ප්‍රමුඛ ස්ථාන ගණනාවක් අප රටේ පවතී. මේ වෙරළ සංචරණය වැඩිවීම නිසා; වෙරළ දූෂණය වේ. ටින්, කඩදාසි, මත්පැන් බෝතල්වලින් වෙරළ තීරය ගොඩගැසී යෑම අවාසනාවකි. එමෙන් ම හෝර්ටන් තැන්න වැනි අගනා ස්ථාන සංචාරකයන්ගේ පැමිණීම හා ඔවුන්ගේ නොහොබිනා ලෙස අපද්‍රව්‍ය බැහැර කිරීම නිසා විනාශයට පත්වී තිබේ.
පාරිසරික – ගැටලු
මෙවැනි පාරිසරික ගැටලු අව ම කොට සංචාරක ව්‍යාපාරය නඟා සිටුවීමට අදාළ නීතිරීති ඕනෑතරම් අප රටේ පවතී. උදාහරණයක් ලෙස වෙරළ තීරයක සංචාරක හෝටලයක් ඉඳි කරන්නේ නම්, වෙරළේ සිට අඩි 100 ක් වත් ඈතින් එය කළ යුතුය. වෙරළ තීරයේ සාමාන්‍ය පොල් ගසක උසට වඩා වැඩි ගොඩනැඟිලි ඉඳිකළ නො හැකිය යන්න දැක්විය හැකිය. නමුත් අවාසනාවකට මෙන් අප රටේ මේ නීතිරීති පොත්වලට පමණක් සීමාවී තිබීම කාගේ දෝෂයක් දැයි පැහැදිලි කිරීමට උනන්දු නොවෙමු. එසේ වුව මේ රටේ දේශපාලඥයන් හා ඔවුන්ගේ හිතවතුන්ගෙන් සැඳුම්ලත් පුද්ගල කණ්ඩායම් මේවාට වගකිවයුතු බව මේ ලිපිය කියන බුද්ධිමත් ඔබ සියලුදෙනාම දන්නා කරුණකි.
සංචාරක ව්‍යාපාරය ශීඝ්‍රයෙන් සිදුවන විට රටේ තවත් අංශ කිහිපයකට දැඩි අහිතකර බලපෑම් එල්ල කරයි. වෙරළ සංචරණය ධීවර කර්මාන්තයට බලපෑම් එක් කිරීම එක් උදාහරණයක් පමණි. සංචාරකයන්ගෙන් පිරී ඉතිරී යෑම, හෝටල් ඉඳිවීම, යාන වාහන නවතා තැබීම දක්නට වැඩි වෙරළ තීරයක ධීවරයන්ට සිත් සේ තම ජීවනෝපාය කරගත නො හැකිවීම ප්‍රශ්නයකි. එමෙන් ම වෙරළ සමඟ බද්දව පවතින පොල් කර්මාන්තයට ද වෙරළ සංචාරණය අහිත කර ලෙස බලපා ඇත. ඒ හරහා එම කර්මාන්තය විනාශ වී ගොස් ඇතැයි යමෙකු පැවැසුවහොත් එහි වරදක් නොමැත.
මේනයින් සලකා බලන කළ සංචාරක ව්‍යාපාරය සියලු රෝගවලට, (සර්ව රෝගවලට) ඖෂධයක් නම් නොවන බව පැහැදිලි ය. අප්‍රිකාවේ, ආසියාවේ හා ලතින් අමෙරිකාවේ බොහෝ රටවල සංචාරක ව්‍යාපාරය “දිව්‍ය ලෝකයෙන් ගෙන ආ අමෘතයක් ලෙස” තම ප්‍රශ්නවලට විසැඳුම් ලෙස යොදා ගනියි. යොදා ගැනීමට සැලැසුම් හදයි.
අප්‍රිකානු මහාද්වීපයේ පිහිටි ටැන්සානියාවේ රටේ හිටපු ජනාධිපතිවරයෙකු වූ ජුලියස් නියරේ රේ මහතා සංචාරක ව්‍යාපාරයට අපූර් අර්ථ කථනයක් එක් කොට ඇත්තෙකි. හෙතෙම සඳහන් කොට තිබෙනුයේ තුන්වැනි ලෝකයේ රටවලට සංචාරක ව්‍යාපාරය ”අත්‍යවශ්‍ය යක්ෂයෙකු” ලෙසයි. එතුළින් ඔහු අදහස් කළේ කුමක්ද? “අත්‍යවශ්‍ය” යන්නේ මේ ව්‍යාපාරයේ ප්‍රතිලාභ වැඩි වශයෙන් ලැබීමත්, “යක්ෂයෙකු” ලෙස දැක්වූ අහිතකර බලපෑම් අව ම කිරීමත් කොට මෙය මෙහෙයැවිය යුතු බවයි. මේ අභියෝගය ජයගත හැකි පිළිවෙත් අපි දැන් සාකච්ඡා කරමු.
ලොව ඕනෑම රටකට සමූහ සංචාරණය ගෙන දෙනුයේ හිතකර ප්‍රතිඵලවලට වඩා අහිතකර ප්‍රතිඵලය. සමූහ සංචාරණ සිදුවන්නේ සංචාරකයන් තොග වශයෙන් පැමිණීමෙනි. මේ අන්දමට තොග වශයෙන් සංචාරකයන් පැමිණෙන්නේ කල් ඇතිව පර ජාතික සමාගම්වලට මුදල් ගෙවා සංචාර සැලැසුම් කිරීමෙනි. එබැවින් ඔව්හු අප වැනි රටවලට පැමිණ විශාල ලෙස මුදල් වියදම් කිරීමක් සිදු නො කරති. එනමුත් අපේ රටේ සමාජීය තත්ත්වයන්ට, සංස්කෘතියට, පරිසරයට ඔව්හු විශාල ලෙස වින කරති. එබැවින් අපි පළමුව සමූහ සංචරණය පිළිබඳ දෙවරක් සිතා බැලිය යුතු වෙමු.
මේ ප්‍රශ්නයට පිළියමක් ලෙස තුන්වැනි ලෝකයේ බොහෝ රටවල් අද වන විට “සවෘත සංචරණය” (– – - –) අතහැර “රුදිස් සංචරණය” (- - - - ) වෙත යොමුවී ඇත.
දේශීයත්වය
අපි සංචාරකයන් වැඩිපුර දිරිමත් කළ යුත්තේ, වැඩි වශයෙන් විදේශ මුදල් වියදම් කිරීමට නොපෙළඹෙන දේශීය ආහාරපාන, බෙහෙත්හේත්, කලා නිර්මාණ මිලදී ගන්නා අන්දමකට ය.
වසර 1992 සකස් කළ සංචාරක මහා සැලැස්මෙහි මෙරට සංචාරය සඳහා විදේශවල හොඳ රැකියා කරන ඉහළ පෙළේ අය ගෙන්වා ගැනීමේ ඉලක්ක දක්වා තිබිණි. අපි දැනුදු එවැනි පිරිස් මෙහි ගෙන්වා ගැනීමට උනන්දු විය යුතුය. ඔවුන් කුඩා කණ්ඩායම් ලෙස පැමිණීමට පෙලඹෙන්නේ නම් ඉතා හොඳය. එය රටට යහපත උදා කරන්නකි.
ශ්‍රී ලංකාවේ සංචාරක කර්මාන්තය දියුණු කිරීමට මුල් පියවර තැබූ 1960 දශකය පිළිබඳ මඳක් අපි සිහිපත් කළ යුතුය. එවකට මෙරටට සංචාරකයන් පැමිණියේ 20,000 කි. මෙහි වැදගත්කම වටහා ගැනීමෙන් පසු සංචාරක මණ්ඩලය, ලංකා හෝටල් සංස්ථාව හා පාසල ආරම්භ කොට රජය මේ කටයුතු විධිමත් කිරීමට පියවර ගත්හ. වසර 1967 දී විදේශාධාර ඇතිව සංචාරක සැලැස්මක් ඉදිරිපත් කරන ලදී.
කලාප 5 කට මෙරට බෙදා ප්‍රාදේශීය වශයෙන් මේ කර්මාන්තය දියුණු කිරීම එහි අරමුණ විය. නමුත් අවාසනාවකට මෙය බස්නාහිර හා දකුණු ලක පමණක් මේ සැලැස්ම යම් තරමකින් හෝ ක්‍රියාත්මක වී අතරමඟ නවතා දැමිණි.
කෙසේ නමුත් වසර 1982 දී මෙරටට සැලැකිය යුතු සංචාරකයන් පිරිසක් පැමිණියහ. එය ප්‍රමාණාත්මකව ලක්ෂ 4 කට අධිකය. එම ප්‍රමාණය නැවැත 1983 – කළු ජූලිය නිසා විශාල ලෙස පහත වැටිණි. එතැන් පටන් හටගත් සිවිල් යුද්ධ නිසා මෙරට සංචාරක ව්‍යාපාරයට කණකොකා හැඬවිණි. යළිත් වරක් වසර 1994 දී ලක්ෂ 4 ක සංචාරකයෝ මෙහි පැමිණියහ.
සංචාරක කර්මාන්තය දියුණු කිරීමට අප ගන්නා උත්සාහයන් බිඳ වැටීමට බලපාන හේතු කිහිපයෙකි. ඉන් පළමුවැන්න, අපි අපේ සැලැසුම් මඟින් පමණට වඩා එම අංශය කෙරෙහි බලාපොරොත්තු තැබීමය. සංචාරකයන් දස ලක්ෂයක් ගෙන්වා ගැනීමට අප සැලැසුම් කිරීම හොඳය. නමුත් අපි එහිදී සලකා බැලිය යුත්තේ, ඒ සඳහා අවශ්‍ය මූලික යටිතල පහසුකම් අප සතුව පවතිනවාද? යන්නය.
විජාතික - සැලැසුම්
දෙවැන්න අපේ රටේ සංචාරක ව්‍යාපාරය දියුණු කිරීමට අදාළ සැලැසුම් එදා මෙන්ම අදත් සකස් කරන්නේ විදේශිකයන් වීමත් ගැටලුවෙකි. ඔවුන් මෙහි සංචාරක ස්ථාන පිළිබඳ පවා හරිහැටි අවබෝධයක් නොමැතිව සකස් කරන සැලැසුම් බොහෝවිට ලොව සෑම රටකට ම පොදුවේ සකස් කළ එකක් විය හැකිය. නැතිනම් තවත් රටක සැලැසුමක කාබන් කොපියක් විය හැකිය. අපි ඒ ක්‍රියාදාමයෙන් වහාම මිඳිය යුතුවෙමු.
තුන්වැන්න, සංචාරක ව්‍යාපාරය මෙහෙයවන්නන් විසින් වගකීමක් සහිත නීතිරීති අණපනත් භාවිත කොට කටයුතු කිරීමට මේ කර්මාන්තයේ යෙදී සිටින්නන් පෙළ ගැස්විය යුතුය.
එමෙන්ම සංචාරක ව්‍යාපාරයෙන් අප රටට ලැබෙන ප්‍රතිලාභ මොනවාද? අහිතකර දෑ මොනවාද? යන්න පිළිබඳ දැනට වඩා ප්‍රජාව දැනුවත් කළ යුතුය. අනවබෝධය නිසා අපට ජාතියක්, රටක් ලෙස විඳින්නට සිදුව ඇති ව්‍යවසනයන් පිළිබඳ පාසල් අධ්‍යාපනය ලබන දරුවාගේ පටන් කියා දිය යුතුය.
මෙරට උසස් අධ්‍යාපන ආයතනවල පවා සංචාරක කර්මාන්ත අංශය පිළිබඳ පිළිගත් පර්යේෂණාත්මක අධ්‍යාපනයක් ලබා නොදීම දැන්වත් නතර කළ යුතුය. මේ ක්ෂේත්‍රය පිළිබඳ දැනට වඩා ගැඹුරින් කරුණු අධ්‍යයනය කළ යුතුය. ඒ සඳහා විශේෂ වූ පර්යේෂණ ආයතනයක් පිහිටු විය යුතු යැයි අපි යෝජනා කරන්නෙමු.
කැලණිය විශ්ව විද්‍යාලයේ ආර්ථික විද්‍යා අධ්‍යයන
අංශයේ මහාචාර්ය හේරත් මාදන බණ්ඩාර
සාකච්ඡා කළේ:- ජයසිරි මුණසිංහ
ඡායාරූපය:- සුමනචන්ද්‍ර ආරියවංශ
</post>
<post>
ප්‍රදර්ශන සාකච්ඡා අපි ළඟ නෑ
උතුරු නැගෙනහිර ජනතාවගේ අනාගතය ගැන පළමුව බලනවා
දකුණු - ආසියාවේ දේශපාලන ප්‍රවණතා පිළිබඳ නිරන්තර අවධානයකින් පසුවන ඉන්දියාවේ 'ෆිරන්ට්ලයින්' සඟරාව, විදේශ ඇමැති ලක්ෂ්මන් කදිරගාමර් මහතා සමඟ කරන ලද සම්මුඛ සාකච්ඡාවක් අද මේ තීරයෙහි පළ වේ.
ඉදිරි සාම සාකච්ඡාවල ස්වරූපය පිළිබඳවත්, පසුගිය සාම සාකච්ඡාවලින් එය වෙනස් වන්නේ කෙසේද යන්න පිළිබඳවත්, මූලික අදහසක් මේ සංවාදයෙන් මතු කෙරේ.
මෙවර සාම සාකච්ඡාවන් පවත්වන ස්වරූපයේ යම් වෙනසක් තියෙනවාද? 1994 පැවති සාම සාකච්ඡා වලදි එල්ටීටීඊ ය එදිනෙදා ගැටලු ඉදිරිපත් කළ අතර රජය මූලික වශයෙන් ව්‍යුහමය කරුණු කෙරෙහි යොමුවීම නිසා ප්‍රශ්න මතුවුණි. මෙවර දෙපාර්ශවයම යම් මැදහත් තලයකට නැඹුරු වී සිටින බවක් ඔබ දකිනවාද?
ඔව් මම එහෙම සිතනවා. ශී්‍රී ලාංකික ජනතාවගේ විශේෂයෙන් උතුරු හා නැගෙනහිර වැසියන්ගේ ශුභ සිද්ධිය සම්බන්ධයෙන් යම් පමණක හෝ උනන්දුවක් දක්වන සෑම කෙනෙක්ම පාහේ භයානක ලෙස යුද්ධයෙන් විපතට පත් ප්‍රදේශ යළි ගොඩනැගීම මෙන්ම පුනරුත්ථාපනය සඳහා ඉදිරිපත් විය යුතු නිසි මොහොත පැමිණ ඇතැයි කවුරුත් පිළිගන්නවා. කොටින්ම රජය ඒ පිළිබඳ පැහැදිලි අවබෝධයකින් සිටිනවා. යළි ගොඩනැඟීම සහ පුනරුත්ථාපනය සම්බන්ධයෙන් ප්‍රබල උත්සාහයක් නො තිබීම ගැන එල්ටීටීඊය දැඩි අවධානයෙන් සිටින බව විශ්වාස කිරීමට අපට හේතු සාධක තිබෙනවා. වුවමනාවට වැඩියෙන් කථාකළා මිස හරිහැටි යමක් ඉටු නොවූ බවට එල්ටීටීඊ ය තුළ ඇති වූ ආකල්පය පසුගිය රජය සමයේ පැවති සාකච්ඡාවන් බිඳ වැටීමට එක් හේතුවක් වූ බව මා විශ්වාස කරනවා. මේ කාරණය අපගේ දැඩි අවධානයට ලක්ව තිබෙනවා. උතුරු නැගෙනහිර පළාත් වල සාමාන්‍ය ජනතාවගේ යහපත උදෙසා හැකි ඉක්මන් තිරසාර වශයෙන් යම් කාර්යභාරයක් ඉටු කිරීම කෙරෙහි අප තදින් ම නැඹුරු වී සිටිනවා
ඉන් අදහස් වන්නේ එල්ටීටීඊ ය පවසන එදිනෙදා ජන ජීවිතයට බලපාන කරුණු ආරම්භයක් වශයෙන් සාකච්ඡාවන්ට බඳුන් කිරීමද?
මා හිතනවා ප්‍රතිපත්තියක් වශයෙන් ජනතාවගේ දෛනික ජීවිතයේ ගැටලුක් නැවත ගොඩනැඟීම සහ පුනරුත්ථාපනයක් ගැන කතා කිරීමෙන් සාකච්ඡා ආරම්භ විය යුතුය කියා. පාසල්, රෝහල්, ළිං, මාර්ග සහ පාලම් ආදී යටිතල පහසුකම් සැපයීම වැනි මූලිකාංග පිළිබඳ සැලකිලිමත් විය යුතුව තිබෙනවා. ඒවා යම් ප්‍රමාණයකට හෝ ක්‍රියාවට නැංවිය යුතුයි.
පසුගිය දෙවසර තුළ වැදගත් යැයි සැලකිය හැකි යමක් ඉටු නොවූ බවට එල්ටීටීඊ ය විසින් කරනු ලබන පැමිණිල්ල සම්පූර්ණයෙන්ම නිවැරදි යැයි මා සිතනවා. රජය එනම් ඕනෑම රජයක් නිලධාරීවාදි අකාර්යක්ෂම සහ දූෂ්‍ය බවට කෙරෙන චෝදනාවේ සත්‍යයක් තිබෙනවා. එක් අතකින් ආණ්ඩුවලට මුහුණ දීමට සිදුවන ගැටලු වුවමනාවට වඩා සරල ආකාරයෙන් හුවා දැක්වීමට එල්ටීටීඊ ය නැඹුරු වන බවක් මට සිතෙනවා. එහෙත් ඔවුන්ගේ තර්කයේ මූලික හරය පිළිගත හැකි දෙයක්. මේ ගැටලුව සම්බන්ධයෙන් වර්තමාන දේශපාලන ප්‍රවේශයේ වෙනසක් සිදුවිය යුතුව තියෙනවා. මේසය වටේ රැස්වී අපට කළ හැක්කේ කුමක්දැයි අපි එකිනෙකා විසින් සාකච්ඡා කිරීම බදු ප්‍රවේශයකට අප බෙහෙවින් සමීප වන බව මගේ විශ්වාසයයි. මුදල් වැය කිරීමටත් විය හියදම් පාලනය කිරීමටත් සුදුසු යන්ත්‍රණයක් නොමැති හෙයින් ප්‍රතිපාදන ප්‍රයෝජනයට ගත නො හැකි යි. අභ්‍යන්තර ස්වයං පාලන අධිකාරියක් සඳහා ඔවුන් එක්තරා යෝජනා කීපයක් ඉදිරිපත් කර තිබෙනවා. ඇතැම් කරුණු ගැන විමසා බලන විට එම යෝජනා රටට දැඩි බලපෑම් ඇති කිරීමට සමත්වනු ඇතැයි අප කල්පනා කරනවා. එහෙත් එල්ටීටීඊ යට සහ රජයටත් එමෙන්ම ආධාර සපයන රටවලට සහ ණය දීමේ ආයතන වැනි බාහිර පාර්ශවයන්ටද පිළිගත හැකි අයුරින් ජාත්‍යන්තර සම්පත් උපයෝගි කර ගැනීම සඳහා ආයතනික යන්ත්‍රණයක් නිර්මාණය කිරීම කළ නො හැකි යැයි මා සිතන්නේ නැහැ. අපට ඒ සඳහා නිරතවිය හැකියි. වර්තමාන අභ්‍යන්තර ස්වයංපාලන අධිකාරියක් පිළිබඳ යෝජනාවට විකල්ප වශයෙන් ආකෘතින් තිබිය හැකි යැයි මා සිතනවා.
මෙවර සාම කතා පවත්වනු ලබන්නේ ශ්‍රි ලංකාවේද? නැතිනම් වෙනත් රටකද?
මෙතෙක් ඒ සම්බන්ධයෙන් තීරණයකට එළඹ නැතත් අපගේ ප්‍රවේශය සාම සාකච්ඡා හුදු රූපවාහිනි නිර්මාණයට සීමා නොවනු ඇත. එවැන්නක් විශාල වශයෙන් අනතුරු දායකයි. එබඳු අනතුරු පසුගිය දෙවසර තුළ දකින්නට ලැබුණා. එක දෙයක් තමයි අපි අනවශ්‍ය ලෙස අපේක්ෂා ඇති කර ගැනීම.
අවස්ථා හයකදී පැවත් වූ සාම සාකච්ඡා හුදෙක් කාලය කා දැමීමක් යැයි එල්ටීටීඊ දේශපාලන අංශයේ නායක තමිල් සෙල්වම් 2003 වසරේ මුල් කාලයේදී කරන ලද ප්‍රකාශය (සත්‍ය වශයෙන් ඔහුගේ අදහස පරිදි එබඳු ප්‍රකාශයක් කර ඇත්නම්) බෙහෙවින් එය යථා තත්ත්වය පෙන්නුම් කිරීමක්. එය නිවැරදි වන්නට පුළුවනි. එය නිවරැදි නම් මා හිතන විදිහට එයට හේතුව සුවිශේෂ වැදගත්කමක් දරන රටට බෙහෙවින් බලපාන කරුණු වෙනුවට හුදු බාහිර ආටෝපයන් කෙරෙහි වැඩි අවධානයක් යොමුවීමයි. බාහිර ආටෝපය මෙන් නොව හරය කරා පිවිසීම ලෙහෙසි පහසු කරුණක් නොවේ. එබැවින් ඒ කෙරෙහි යොමුවීම වැදගත්.
එම සුවිශේෂ වැදගත්කමක් සහිත කරුණු විෂයෙහිලා එල්ටීටීඊ විසින් අධි ආරක්ෂක කලාප සහ අන්තර් ස්වයංපාලන අධිකාරිය සාකච්ඡාවට බදුන් කර තිබේ. අධි ආරක්ෂක කලාප සම්බන්ධයෙන් යම් අදහසක් පළ කිරීමට කැමතිද?
දැනට ඔවුන්ගේ මෙම යෝජනාව කවර ස්වරූපයක් ගනු ලබයිද යන්න පිළිබඳ මා කිසිවක් දන්නේ නැහැ. වරින්වර මෙම කරුණ මතු වී යළි යටපත් වෙනවා. තීරණාත්මක සාධකයක් මැයෙන් මෙය පසුගිය මාස කීපය තුළ විශේෂ අවධානයට ලක් වූ බවක් මට දැන ගන්නට ලැබී නැහැ. ඒ නිසා මෙහි ඉදිරි ප්‍රවණතා ගැන විමසිල්ලෙන් සිටීමට අපට සිදුවෙනවා.
එක්සත් ජනතා නිදහස් සන්ධානය නිරන්තරයෙන් කථා කළ දෙයක් තමයි ඉතා වැදගත් වූ මූලික කරුණු කෙරෙහි ස්වකීය අවධානය යොමු කරන බව. දැන් ඔබ පක්ෂය රට කරවන බැවින් මේ ගැන ඔබගේ සැලසුම් මොනවාද?
මේ කරුණු දැඩි විමසුමට භාජනය කළ යුතු බැවින් දැනට කටයුතු කෙරෙමින් පවතිනවා. එම කරුණු සතු වැදගත්කම අපට බැහැර කළ නොහැකියි. එයට හේතුව ඒවා සැලකිල්ලට භාජනය නොකළහොත් අවසාන විසැඳුමක් කරා පිවිසීමට නොහැකිවීමයි. කාලය සහ ප්‍රමුඛත්වය තවත් ප්‍රශ්නයක්. පසුගිය දෙවසර තුල සිදු වූ දේ කොයිකාටත් හොඳ පාඩමක්. සියුම් උපායමාර්ග, සැලැසුම්, අරමුණු හා ඉලක්කයන් කාසියේ එක් පැත්තක්. ඒ සම්බන්ධයෙන් වැඩිපුර අවධානය දක්වමින්, එයට ඉඳුරා වෙනස් ස්වරූපයක් දරන ජන ජීවිතය සහ ජනතාවගේ ජීවන තත්ත්වයන් කෙරෙහි අඩු සැලකිල්ලක් දැක්වීම සඳහා ඉඩ නොතැබිය යුතුයි.
වසර දහයකට පෙර මේ මූලික වැදගත්කමක් සහිත කරුණු මුල්කරගෙන කටයුතු ආරම්භ කළද මේ වනවිට උතුරු හා නැගෙනහිර පළාත්වල ජනතාවගේ ජීවන තත්ත්වයන් වැඩි දියුණු කිරීම සඳහා සාධනීය වශයෙන් යමක් ඉටු වී නොමැති බවට කෙරෙන ප්‍රකාශයන් සම්බන්ධයෙන් මා එල්ටීටීඊ යත් දෙමළ ජනතාවත් සමග සම්පූර්ණයෙන් එකඟවෙනවා.
ඒ නිසා මා හිතේ නිතර කියන දෙයක් තමයි ප්‍රමුඛත්වය කෙරෙහි යළි සිතා බැලිය යුතු බව. එය ස්ථිර සාර විසැඳුමක් උදෙසා අවශ්‍ය අංගයක්. හුදු අවශ්‍යතාවම පදනම් කරගෙන ජන ජීවිතයට බලපානු ලබන ප්‍රශ්න ගැන සෘජුවම සාකච්ඡා කළ යුතුව තිබෙනවා.
සන්ධිය ආකෘතියක් සඳහා ඔස්ලෝ සාකච්ඡාවලදී රජයත්, එල්ටීටීඊයත් අතර යම් එකඟත්වයක් පළවුනා. ඔබලා ඒ තත්ත්වය ඉදිරියට ගෙන යනවාද?
කලින් විරුද්ධ පක්ෂය එනම් වර්තමාන රජය වශයෙන් අපට ස්වයං නිර්ණයනය හැරුණ විට ඔස්ලෝ සාකච්ඡා අපට ගැටලුවක් වී නැහැ. ස්වයං නිර්ණයනය ගැන ඔස්ලෝ සාකච්ඡා වලට ප්‍රකාශ වී තිබෙනවා. සන්ධීය ආකෘතියක් සම්බන්ධයෙන් අපට එදත් අදත් සැලකිය යුතු තරම් ගැටළුවක් ඇති වී නැහැ. එහෙත් ස්වයං නිර්ණයනය අර්ථවත් කිරීම අත්‍ය මුහුණුවරකින් නිශ්චිත හෝ නොවන නිජබිම් ලෙස හඟවන භූගෝලීය වශයෙන් ජනවාස වී ඇති පෙදෙස් වල බල ප්‍රශ්නය පැහැදිලි කිරීමේදී ගැටලු මතුවිය හැකියි. මේවා පැහැදිලි කරගත යුතු කරුණුයි. සමස්තයක් ලෙස ගත්කළ ශී්‍රී ලංකාව තුළ බලය බෙදා හැරීම පදනම් කරගත් පාලන ක්‍රමයක් අපගේ ගැටලුවට බෙහෙවින් හිතකර විසැඳුම බව ඔස්ලෝ සාකච්ඡා වලින් අදහස් වී ඇතැයි මා සිතනවා.
සිංහල අදහස
කේ.ඩී. එම්. කිත්තන්පහුව
</post>
<post>
මයිකල්....
2 කොටස
ප්‍රබන්ධ කථා ඇසුරින් කළ වෙනත් ඔබ කැමති චිත්‍රපට මොනවා ද?
හ්ම්ම් ඔව් එහෙම මතක සටහන් කීපයක් තියෙනවා. <FRWD>The Teopard</FRWD> මා ආශ කරන තවත් ප්‍රේම කතාවක් තියෙනවා. <FRWD>Endless Love</FRWD> කියලා ස්කෝට් ස්පෙන්සර් කතුවරයාගෙ. නමුත් ඒකෙන් හදපු චිත්‍රපටය අන්තිමයි. කවුරුත් දන්නවා ඒ අපකීර්තිමත් චිත්‍රපටය ගැන. නමුත් ඒ පොත නම් හුඟක් ඉහළයි.
<FRWD>'Death In Venice'</FRWD>චිත්‍රපටය ඔබ නරඹලා තියෙනව ද?
ඔව්. බැලුවා. නමුත් ඒක මගෙ ඔළුවට වැටුණ ද කියන එක ප්‍රශ්නයක්. ඇත්තටම ඒක අපූරු කතාවක්. මං ළඟදි ලංකාවට ගිය වෙලාවෙදි කෙනෙක් කීවා ලංකාවෙත් ඒ චිත්‍රපටිය පෙන්නුව කියලා. හැබැයි ඉතින් ආව – ගියා. කව්රුත් ඒ ගැන පුදුම වෙනවා.
</post>
<post>
හණ මිටිය
3 කොටස
පසෙකට බේත් බැඳීම නිසා තුවාලය ඔඩුදුවා ඉහඳ බැස මහා වින්නැහියකට මූණ දෙන ලදී. මේ පටු පරමාර්ථ අප බැහැර කළමනාය. සමාජ සංරක්ෂණයේදී පුළුල් පරමාර්ථ සාධනය අනිවාර්යයෙන්ම තිබිය යුතු ලක්ෂණයකි. එහෙත් පටු පරමාර්ථවලට අප මූලිකත්වය දෙනු ලැබුවහොත් අපේක්ෂිත ඉලක්ක සපුරා ගැනීම එතරම් පහසු කාර්යයක් නොවේ.
සහජීවන පිළිවෙත
මිනිසා මිනිසා සමග සහජීවනයෙන් ජීවත්විය යුතුය. ඊට ප්‍රතිවිරෝධීව හා පටහැනිව ජීවත්වුවහොත් මිනිසාට මිනිසකු වශයෙන් කිසිසේත්ම ජීවත් විය නොහැකිය. ඒ අනුව මිනිසා ඇද වැටෙන්නේ සත්ව ගණයටය. විඥානයක් නොමැති මිනිසෙකුගේ ගණයට මොහු ඇද වැටෙනවාද? මිනිසාට සිතන්නට - පතන්නට හැකි ශක්‍යතාවක් තිබිය යුතුය. එය මිනිසාගෙන් පලා ගියහොත් අප අපේක්ෂිත ආකල්ප සපුරා ගැනීම ද අසීරු කරුණකි.
නව ආකල්පමය රටා සමුදායකට අප ප්‍රවේශවිය යුතුය. සමාජය පුරා යන්නට හැකි දුරක් අපට ඇත. ඒ දුරකතර අප ගෙවා යා යුතුය. එහි ඉලක්කයක් අපට ඇත. ඒ ඉලක්කය සපුරා ගන්නට නම් සමාජය සමග සමීප වී මිනිසාගේ අපේක්ෂිත ලක්ෂණ මොනවාද යන්න හඳුනාගත යුතුය. නව සමාජ සංවර්ධන මාවතකදී අනිවාර්යයෙන්ම සිදුවිය යුත්තේ ද මෙයයි.
ගතුකීම හා අවලාද නැගිීම
ගතුකීම හා අවලාද නැගීම අපේ පිළිවෙත නොවිය යුතුය. මේ තාක් සමාජය පුරා සිදුවූයේ මෙබන්ඳකි. එකිනෙකාට ගතුකියා ගැනීම, අවලාද නැඟීිම අප අත්හල යුතුය. සිදු වූ වැරැද්ද එක් අයකු මත පවටා සෙසු අය ඇඟ බේරා ගැනීමේ පිළිවෙත ද අප බැහැර කළ යුතුය. වැරැද්ද පොදුවේ අප බාරගත යුතුය. පිළිගත යුතුය. එයයි පොදු සමාජ ලක්ෂණය විය යුත්තේ. වැරැද්ද පොදුවේ පිළිගැනීමේ පිළිවෙත එක් අතකින් සදාචාර ලක්ෂණයකි.
සමාජයේ විවිධ මතිමතාන්තර තිබීමද ස්වාභාවික ලක්ෂණයකි. මතිමතාන්තර බහුල වශයෙන් තිබීමද රටේ උන්නතියට අතිශය බලපාන්නකි. මතිමතාන්තර නැත්නම් සමාජ උන්නතියක් ද නොමැත. විවිධ මතිමතාන්තර ඉවසීමේ ලක්ෂණයද අප සතුවිය යුතුය. ඒවා නොඉවසා තදින්ම පහර එල්ල කිරීමද යෝග්‍ය කරුණක් නොවේ. එම මතවල කිසියම් හරයක් ඇත්නම් ඒවා උකහාගත යුතුය. එම සමාජ මත සමාජ ප්‍රවර්ධනයට අතිශ්‍ය බලාපාන්නක් වන බැවිනි.
පැරැණි ගරු සම්ප්‍රදාය
පැරැණියයි කියා බැහැර කිරීම අපේ පිළිවෙත නොවිය යුතුය. පැරැණි දේවල කිසියම් හරයක් ඇත්නම් එයද අප උකහා ගත යුතුය. එම පැරැණි ගුරු සම්ප්‍රදායයන්හී සමාජ ප්‍රවර්ධිත ලක්ෂණ තිබිය හැකිය. ඒවා වර්තමානයටත් වඩා අනාගතයට තදින් බලපාන්නට පුළුවන. ඒනිසාම සමාජ පුරුෂාර්ථ මේවායේ රැඳී තිබෙන්නට පුළුවන.
නවීන ලෝකයට පියමං කරන අය පැරැණි දේ පිටමං කිරීමේ පුරුද්දකට මූණ දී සිටිති. මෙය යෝග්‍ය කරුණක්ද? පැරැණි දේට සමච්චල් කිරීම තරුණ පරපුරේ අයගේ පුරුද්දක් බවට පත්ව ඇත. එහෙත් සමාජය අභිබවා යාමේ ප්‍රවණතාවට මුණ දෙන්නට යාමේදී පැරැණි ගුරු සම්ප්‍රදාය අප අතට ගත යුතුය. අත මිට මොලවා ගත යුතුය.ඒවා ප්‍රතික්ෂේප කොට රට පෙරට යා නොහැකිය.
පළිගැනීම, ක්‍රෝධය හා වෛරයද අප අත්හල යුතුය. මේ අවිෂය වූ, අගෝචර වූ ත්‍රිකය අප මූලෝත්පාධනය කොට දැමිය යුතුය. මේ අවිෂය වූ ත්‍රිකය මේ තාක් කරපින්නා ගැනීම අනුව රට ආපස්සට ගියා මිස පෙරට ගියේ නැත. මේවායින්ද අප පාඩම් ඉගෙන ගත යුතුය. සමාජය මුළු මණින්ම මේවා බැහැර කළයුතු වුවද තවදුරටත් කරපින්නා ගැනීම අමනෝඥකමකි.
දම්වැලක පුරුක් මෙන් මේ සියල්ල එකින් එක දිගට දිග්ගස්සා යා යුතුද එසේ නැත්නම් පුරුක් එකින් එක කඩා ඉහිරවා සමාජ ප්‍රවර්ධනයට අහිතකර විෂබීජ හැලිය යුතුය. මර්දනය කළ යුතුය.
මිනිසා මිනිසාට ආදරය කිරීම
මානව දයාව මෙහිදී වැදගත් සමාජ ආකල්පයකි. මානව දයාව නොමැති නම් සමාජාභිවර්ධනයට සිදුවන හානිය බරපතලය. මිනිසා මිනිසාට ආදරය කිරීමේ මානව දයාවෙන් යුතුව නෙත් සිත් හෙලීමේ ශක්තියක්  යුතුය. මානව දයාව වෙනුවට යක්ෂාවේශයක් පතුරවනු ලබන්නේ නම් එතැන මිනිසාගේ විඥානයේ හා සිතුම් - පැතුම්වලද ප්‍රගතියක් ඇති නොවේ. මිනිස් සමාජය දෙස මානව දයාවෙන් යුතුව අප කටයුතු කරන්නට වගබලා ගන්නේනම් සමාජයේ පවත්නා ගැටලු - ප්‍රශ්න හා අර්බුද බොහෝ දුරට සමනය කරගත හැකිය.
සමාජ ව්‍යාකූලභාවය වෙනුවට අව්‍යාකූලභාවයක් ජනිතවන්නේ නම් මිනිසාගේ දෛනික ජීවිතයේදී බොහෝ වැඩකටයුතු නිරවුල්ව කරගත හැකිය යන්න අපේ හැඟීම.
</post>
<post>
විභාග අත්වැල
1 කොටස
අ. පො. ස. (උසස් පෙළ) 2004 ගණිතය
තිරස් වෘත්ත චලිතය
අංශුවක් හෝ වස්තුවක් තිරස් වෘත්තාකාර මාර්ගයක චලිත වේ. වෘත්තයේ කේන්ද්‍රය දිසාවට  <FRWD>F</FRWD> කේන්ද්‍රාභිසාරී බලය ක්‍රියා කරයි. වස්තුව ඒකාකාර  <FRWD>V</FRWD> වේගයෙන් අරය චවන තිරස් වෘත්තයක චලිත වේ නම් කේන්ද්‍රය දෙසට <FRWD>V2/r</FRWD> ත්වරණයක් ඇත. තිරස් වෘත්තයේ චලිත වන නිසා සිරස් දිශාවට ත්වරණයක් නොමැත.
 <FRWD>F=</FRWD> කේන්ද්‍රාභිසාරි බලය
තිරස් වෘත්තයක චලිත වන වස්තුවක් සඳහා මූලික සමීකරණ දෙකක් යෙදීමට පුලුවන. කේන්ද්‍රය දෙසට තිරස්ව  <FRWD>F=ma</FRWD>හා සිරස් දිශාවට  <FRWD>F=ma</FRWD> වස්තුවට යෙදීමට පුලුවන.
ත්වරණ සංරචක
උදාහරණ 1: ස්කන්ධය  <FRWD>mkg</FRWD> පබලුවක් තිරස් අරය <FRWD>a</FRWD> වන වෘත්තාකාර කම්බියක  <FRWD>Vms-1</FRWD> වේගයෙන් චලිත වේ. පබලුව මත කම්බියෙන් ඇතිකරන ප්‍රතික්‍රියාව සොයන්න. කම්බියෙන් පබලුව මත ක්‍රියාවේ සංරචක දෙකක් ඇත.  <FRWD>F</FRWD>කේන්ද්‍රය දෙසට ඇත.  <FRWD>R</FRWD> ප්‍රතික්‍රියාව සිරස්ව ඉහළට ඇත.
කේන්ද්‍රයට යොදමු.
උදාහරණ 2: ස්කන්ධය  <FRWD>4 Kg</FRWD> වන අංශුවක් <FRWD>2m</FRWD> දිග අවිතන්‍යපය තන්තුවකින් අචල  <FRWD>O</FRWD> ලක්ෂයකට ඈඳා ඇත. අංශුව ක්‍රමයෙන් වැඩිවන  <FRWD>w</FRWD>කෝණික ප්‍රවේගයකින් තිරස් වෘත්තයක චලිත වේ. තන්තුවේ උපරිම ආතතිය  <FRWD>75w</FRWD>නම්  <FRWD>w</FRWD>වල උපරිම අගය සොයන්න.
උදාහරණ 3: රළු තිරස් තලයක්  <FRWD>O</FRWD>තුළින් සිරස් අක්ෂය වටා  <FRWD>w</FRWD> තත්. රේඩියන් කෝණික ප්‍රවේගයෙන් භ්‍රමණය වේ. ස්කන්ධය  <FRWD>mkg</FRWD>අංශුවක් තලය මත ඇත. <FRWD>w</FRWD>ක්‍රමයෙන් වැඩිවන විට, අංශුව නොලිස්සා සමතුලිතව තිබිය හැකි උපරිම කෝණික ප්‍රවේගය සොයන්න.  <FRWD>O</FRWD> සිට අංශුවට දුරට  <FRWD>am</FRWD> වේ. ඝර්ෂණ සංගුණකය  <FRWD>R</FRWD> වේ.
කේන්ද්‍රය දෙසට අංශුවේ ත්වරණය =  <FRWD>aw2 ms-2</FRWD>
අංශුව තලය මත සමතුලිත නිසා
කේතු අවලම්බය
අංශුවක්  <FRWD>L</FRWD>දිග අවිතන්‍ය තන්තුවක් මගින් අචල<FRWD>O</FRWD> ලක්ෂයෙන් එල්ලා කේන්ද්‍රය  <FRWD>C</FRWD>හා අරය  <FRWD>r</FRWD>වන තිරස් වෘත්තාකාර මාර්ගයක  <FRWD>V</FRWD>වේගයෙන් චලිත වේ.  <FRWD>w</FRWD>කෝණික ප්‍රවේගය වේ. තන්තුවෙන් කේතුවක් ජනිත කරයි. මෙම පද්ධතියට කේතු අවලම්බය යැයි කියනු ලැබේ.
කේතු අවලම්බයේ අංශුව තිරස් වෘත්තයක චලිත වේ. යෙදිය හැකි සමීකරණ දෙකකි. එනම් කේන්ද්‍රයට  <FRWD>F=ma</FRWD> තිරස්ව හා සිරස් දිශාවට  <FRWD>F=ma</FRWD>වේ. අංශුව මත බල දෙකකි. තන්තුවේ ආතති  <FRWD>T</FRWD>හා  <FRWD>mg</FRWD> බර වේ. <FRWD>F=ma</FRWD> දිශාවට යොදමු.
දෝලන කාලාවර්තය
පූර්ණ වෘත්තයේ චලිත වීමට කාලයට, දෝලන කාලාවර්තය නැතහොත් ආවර්ත කාලය යැයි කියනු ලැබේ. කෝණික ප්‍රවේගය  <FRWD>w</FRWD> තත්. රේඩියන් ද කෝණික විස්ථාපනය  2රේඩියන්ද ආවර්ත කාලය  <FRWD>T</FRWD>ලෙස ගනිමු.
 <FRWD>T</FRWD>කෝණික විස්ථාපනය
කෝණික ප්‍රවේගය
</post>
<post>
විභාග අත්වැල
2 කොටස
 <FRWD>E(1)</FRWD> ස්කන්ධය  <FRWD>mg</FRWD>වන අංශුවක් ස්වභාවික දිග  <FRWD>am</FRWD>වන ප්‍රත්‍යස්ථ තන්තුවක එක් කෙළවරකට සවිකර අනෙක් කෙළවර අචල  <FRWD>O</FRWD>ලක්ෂයකට සවිකර ඇත. අංශුව අරය  <FRWD>am</FRWD>වන තිරස් වෘත්තයක චලිත වේ. අංශුවේ කෝණික ප්‍රවේගය  <FRWD>2gpp</FRWD>රේඩියන් වේ. කේතු අවලම්බයේ අඩ සිරස් කෝණය හා  <FRWD>a</FRWD>තන්තුවේ ආතතිය සොයා ප්‍රත්‍යස්ථතා මාපාංක  <FRWD>2mg (5+2/s)</FRWD>බව පෙන්වන්න.
තන්තුවේ ආතතිය  <FRWD>T</FRWD> හා <FRWD>mg</FRWD>බර
අංශුව මත ඇති බල වේ. අංශුවට සමීකරණ දෙකක් යෙදිය හැක. තිරස් වෘත්තයේ කේන්ද්‍රයට හා සිරස් දිශාවට
 <FRWD>F=ma</FRWD>යෙදීමට පුලුවන.
වෘත්තාකාර මාර්ගයක මෝටර් රථයක චලිතය
මෝටර් රථයක්  <FRWD>V</FRWD>ප්‍රවේගයෙන් චලිත වේ. රථයේ පළල <FRWD>2a</FRWD>වේ. ගුරුත්ව කේන්ද්‍රයට උස  <FRWD>h</FRWD> වේ. අරය  <FRWD>r</FRWD> වන වෘත්තාකාර මාර්ගයක රථය චලිත වේ.
පොළව සමග රථය ස්පර්ශව ඇති ලක්ෂ 4 ක් ඇත. ඒවා  <FRWD>A, B, P, Q</FRWD>වේ.  <FRWD>A, B</FRWD>ඇතුළත ස්පර්ශ ලක්ෂ දෙකෙහි ප්‍රතික්‍රියා  <FRWD>S1, S2</FRWD>වේ.  <FRWD>P, Q</FRWD>පිටත ස්පර්ශ ලක්ෂවල ප්‍රතික්‍රියා <FRWD>R1, R2</FRWD>වේ.<FRWD>S1, S2</FRWD>හි සම්ප්‍රයුක්ත ප්‍රතික්‍රියාව  <FRWD>Sn  R1, R2</FRWD>හි සම්ප්‍රයුක්ත ප්‍රතික්‍රියාව <FRWD>R</FRWD>වේ.
 <FRWD>S1+S2=S, R1+R2=R</FRWD>  වේ.
 <FRWD>mx</FRWD> මත  <FRWD>S, R</FRWD> ප්‍රතික්‍රියා  <FRWD>F</FRWD>ඝර්ෂණ බලය  <FRWD>mg</FRWD>බර ගුරුත්ව කේන්ද්‍රය තුළින් එකම සිරස් තලයේ ඇත.
රථය මත ක්‍රියාකරන බල සඳහා සමීකරණ තුනක් ලබාගැනීමට පුලුවන.
 <FRWD>(i)</FRWD>තිරස් වෘත්තයේ කේන්ද්‍රය දෙසට  <FRWD>F=ma</FRWD> 
 <FRWD>(ii)</FRWD>සිරස් දිශාවට  <FRWD>F=ma</FRWD>
 <FRWD>(iii)</FRWD>රථයේ  <FRWD>G</FRWD>ගුරුත්ව කේන්ද්‍රය වටා භ්‍රමණයක් නොවීමට  <FRWD>G</FRWD>වටා ඝූර්ණය ශුන්‍ය වේ.
පිටත ස්පර්ශ ලක්ෂයේ ක්‍රියාව වන  <FRWD>R</FRWD> හි අගය <FRWD>V=O</FRWD> වුවත් ශුන්‍ය නොවේ. එනම් සෑම විටම <FRWD>R</FRWD>හි අගය ධන වේ. එහෙයින් රථයේ පිටත ස්පර්ශ ලක්ෂය සෑමවිටම පොළව ස්පර්ශව පවතී.
මේ අනුව ඇතුළත ස්පර්ශ ලක්ෂය වටා රථය කිසිවිටෙක වෘත්තයේ කේන්ද්‍රය දෙසට පෙරළී නොයයි.
ඇතුළත ස්පර්ශ ලක්ෂය වන  <FRWD>L</FRWD>හි ප්‍රතික්‍රියාව ශුන්‍ය වීමට පුලුවන. රථය පිටත ස්පර්ශ ලක්ෂය
</post>
<post>
විභාග අත්වැල
3 කොටස
වටා පිට පැත්තට නොපෙරළී පැවතීමට ඇතුළත ස්පර්ශ ලක්ෂය වන <FRWD>L</FRWD> ප්‍රතික්‍රියාව  <FRWD>S>O</FRWD>විය යුතුය.
රථය පිටත ස්පර්ශ ලක්ෂය වටා පිට පැත්තට නොපෙරළී චලිත වීමට <FRWD>V=arg/h</FRWD>විය යුතුය.
රථය වෘත්තයේ කේන්ද්‍රයෙන් පිට පැත්තට ලිස්සා නොයාමට
රථය වෘත්තයේ කේන්ද්‍රයෙන් පිටත දිශාවට නොලිස්සා චලිත විය හැකි උපරිම ප්‍රවේගය වේ.
බව ලබා ගතිමු.
නම් රථය ලිස්සීමට පෙර, පිටත ස්පර්ශ ලක්ෂය වටා පිට පැත්තට පෙරළේ.
නම්, රථ පෙරළීමට පෙර වෘත්තයේ කේන්ද්‍රයෙන් පිටත දිශාවට ලිස්සා යයි.
රථය පිටත ස්පර්ශ ලක්ෂය වටා පිට පැත්තට රථය පෙරළී යාම සාධක කීපයක් අනුව පැහැදිලි කිරීමට පුළුවන.
 <FRWD>(a) V</FRWD> ප්‍රවේගය අනුව
 <FRWD>(b) H</FRWD>ගුරුත්ව කේන්ද්‍රයට උස අනුව
 <FRWD>(c) R</FRWD>වෘත්තයේ අරය අනුව
 <FRWD>(d) 2 a</FRWD> රථයේ පළල අනුව
 <FRWD>(a) V</FRWD> ප්‍රවේගය අනුව
රථයේ ප්‍රවේගය ක්‍රමයෙන් වැඩිවන විට,  <FRWD>S</FRWD>ප්‍රතික්‍රියාව ක්‍රමයෙන් අඩු වේ. එනම්  <FRWD>V</FRWD>  හි අගය වැඩිවන විට රථය පෙරළීමට ඇති ඉඩකඩ වැඩි වේ. එහෙයින් වෘත්තාකාර මාර්ගයක චලිත වන විට රථයේ වේගය සීමා කළ යුතු වේ.
 <FRWD>(b) h</FRWD> ගුරුත්ව කේන්ද්‍රයට උස අනුව
<FRWD>h</FRWD>ක්‍රමයෙන් වැඩිවන විට  <FRWD>S</FRWD>හි අගය ක්‍රමයෙන් අඩුවේ. එනම් රථය පෙරළීමට ඇති ඉඩකඩ වැඩි වේ. මේ අනුව ගුරුත්ව කේන්ද්‍රයට ඇති උස වැඩිවන විට, රථය පෙරළීමට ඇති ඉඩකඩ වැඩි වේ.
මෝටර් රථ නිෂ්පාදනය කිරීමේදී එහි ගුරුත්ව කේන්ද්‍රය හැකිතාක් පහත් වන සේ රථය සැලසුම් කළ යුතු වේ.
 <FRWD>(c) r</FRWD>වෘත්තයේ අරය අනුව
 <FRWD>r</FRWD>හි අගය ක්‍රමයෙන් වැඩිවන විට,  <FRWD>S</FRWD>හි අගය ක්‍රමයෙන් වැඩි වේ. එවිට රථය පෙරළීමට ඇති ඉඩකඩ අඩුවේ. වෘත්තාකාර මාර්ගයේ අරය විශාල වන විට පෙරළීමට ඉඩකඩ අඩුවේ. නමුත් වෘත්තය විශාල වන විට මාර්ගයේ දිග වැඩිවන නිසා, පවතින අවස්ථාව අධ්‍යයනය කර වෘත්තයේ අරය හා වේගය සීමා කළ යුතුය.
 <FRWD>(d)</FRWD>රථයේ පළල අනුව
රථයේ පළල  <FRWD>2a</FRWD>ක්‍රමයෙන් අඩුවන විට  <FRWD>S</FRWD> හි අගය ක්‍රමයෙන් අඩුවේ. එනම් රථය පෙරළීමට නැඹුරු වේ. පාරේ චලිත වීමට හැකි වන සීමාවට ඇතුළත්ව රථය නිෂ්පාදනය කිරීමේදී එහි හැකි ප්‍රමාණයට පළල වැඩිකළ යුතුය.
 <FRWD>E</FRWD>අරය  <FRWD>r</FRWD> වන තිරස් වෘත්තයක <FRWD>V</FRWD>වේගයෙන් මෝටර් රථයක් චලිත වන අවස්ථාවේ එය තලය මත ලිස්සා යෑමේ මොහොතේ ඇත. ඉහත තත්ත්වයන් යටතේම <FRWD>3V</FRWD>වේගයෙන් අරය  <FRWD>R=9r</FRWD>වන තිරස් වෘත්තයේ චලිත වන විටද ලිස්සීමේ අවස්ථාවේ මෝටර් රථය ඇත. බව පෙන්වන්න.
මෝටර් රථය අරය <FRWD>r</FRWD>වන වෘත්තයේ චලිත වේ. <FRWD>O</FRWD>කේන්ද්‍රය දෙසට  <FRWD>F</FRWD>ඝර්ෂණ බලය ඇත. ප්‍රතික්‍රියාව  <FRWD>R</FRWD>ද බර  <FRWD>Mg</FRWD>ද වේ. තිරස් වෘත්තයක චලිත වන නිසා කේන්ද්‍රය දෙසට  <FRWD>V2/r</FRWD> ත්වරණය ඇත. සිරස් දිශාවට ත්වරණය ශුන්‍ය වේ.
ආනත මාර්ගයක මෝටර් රථයක චලිතය
වෘත්තාකාර මාර්ගයක මෝටර් රථයක් චලිත වන විට, රථය මාර්ගයේ පිට පැත්තට ලිස්සා යාමට හෝ පෙරළීමට උත්සාහ කරයි. එහෙයින් වෘත්තාකාර මාර්ගයේ චලිත වන මෝටර් රථ ආරක්ෂා සහිතව චලිත වීමට ඉඩ සැලසීම සඳහා මාර්ගයේ පිට පැත්ත ඔසවනු ලැබේ. එවැනි මාර්ගවලට ආනත කළ වෘත්තාකාර මාර්ග යැයි කියනු ලැබේ.
මෝටර් රථය අරය  පවන තිරස් වෘත්තයේ ඍවේගයෙන් චලිත වේ.  ඹ්ආනත තලය මත රථය ඇත. රථය පහළට චලිත වීමට යත්න දරණ විට  <FRWD>F</FRWD>ඝර්ෂණ බලය තලය දිගේ ඉහළට ඇත.  <FRWD>R</FRWD>අභිලම්බ ප්‍රතික්‍රියාව තලයට ලම්බ වේ.  <FRWD>Mg</FRWD>බර සිරස්ව පහළට ඇත.
රථය මත කේන්ද්‍ර දෙසට තිරස්ව  <FRWD>v2/r</FRWD>ත්වරණය ඇත. සිරස් දිශාවේ ත්වරණය ශුන්‍ය වේ. තිරස් හා සිරස් දිශාවලට <FRWD>F=ma</FRWD>යෙදීමෙන් ලැබෙන සමීකරණ දෙක විසඳූ විට <FRWD>F</FRWD> හා  <FRWD>R</FRWD>ලබාගැනීමට පුළුවන.
පැති තෙරපුම හෙවත් පාර්ශික තෙරපුම
වෘත්තාකාර මාර්ගයේ රථය චලිත වන අවස්ථාවේදී එය වෘත්තයේ කේන්ද්‍රය දෙසට හෝ කේන්ද්‍රයෙන් පිට පැත්තට චලිත වීමට යත්න දරයි. මෙම පැත්තකට චලිතවීම පාර්ශික තෙරපුම හෙවත් පැති තෙරපුම ලෙස හැඳින්වේ.
චලිතවීමට යත්න දරණ දිශාවට ප්‍රතිවිරුද්ධව ඝර්ෂණ බලය ක්‍රියා කරයි. එහෙයින් ඝර්ෂණ බලයේ දිශාවට ප්‍රතිවිරුද්ධ දිශාවට පැති තෙරපුම ඇත. කුඩා වේගවලදී ඝර්ෂණ බලය ආනත තලයේ ඉහළ දිශාවට ඇත. එවිට පැති තෙරපුම පහළ දිශාවට වේ. විශාල වේග වලදී ඝර්ෂණ බලය ආනත තලය පහළ දිශාවට ඇත. එවිට පැති තෙරපුම
</post>
<post>
අ. පො. ස. උසස් පෙළ විභාග අත්වැල – 2004
රසායන විද්‍යාව
<FRWD>8.  (a)</FRWD>හයිඩ්‍රජන් සල්ෆයිඩ් වායුව ජලයේ දිය කිරීමේදී පහත දැක්වෙන ආකාරයට පියවර දෙකකින් අයනීකරණය වේ.
මෙහි <FRWD>(1)</FRWD> වන පියවරට අදාළ වන සමතුලිතතා නියතය <FRWD>K1</FRWD> ලෙසට ගත් විට  <FRWD>K1=9.1x10 -8mol dm -3</FRWD>වේ.
මෙහි <FRWD>(11)</FRWD> වැනි පියවරට අදාළ වන සමතුලිතතා නියතය  <FRWD>K2</FRWD> ලෙසට ගත් විට  <FRWD>K2=1.1x10 -12 mol dm - 3</FRWD>වේ. හයිඩ්‍රජන් සල්ෆයිඩ් ජලීය ද්‍රාවණය තුළ දක්වන විස්ථානය සඳහා සමස්ථ ප්‍රතික්‍රියාව මෙසේ ඉදිරිපත් කර ඇත.
සමතුලිත තාවය මෙසේ ප්‍රකාශ කරන විට මෙම සමතුලිතතාවයට අදාළ වන සමතුලිතතා නියතය  <FRWD>(Ka)</FRWD>ගණනය කර පෙන්වන්න.
 <FRWD>(b) (i) 1.0 mol dm -3 HCL</FRWD> ද්‍රාවණයක් හයිඩ්‍රජන් සල්ෆයිඩ් වායුවෙන් සන්තෘප්ත කළේ යයි සිතන්න. එවිට එම ද්‍රාවණය තුළ හයිඩ්‍රජන් සල්ෆයිඩ් වායුවේ ද්‍රාව්‍යතාවය ලීටරයට මවුල  <FRWD>0.1 mol dm -3</FRWD>වේ නම් එම ද්‍රාවණය තුළ හටගන්නා  <FRWD>S-</FRWD>අයන සාන්ද්‍රනය ගණනය කරන්න.
<FRWD>(b) (ii) 1.0 mol dm -3</FRWD>වූ  <FRWD>HCL</FRWD>ද්‍රාවණයක් තුළ  <FRWD>Ag +1</FRWD>අයනවලට සාපේක්ෂව සාන්ද්‍රනය  <FRWD>1x10 -3 mol dm -3</FRWD>වන ලෙසටද <FRWD>Cd 2+</FRWD>අයනවලට සාපේක්ෂව සාන්ද්‍රනය  <FRWD>1x10 -3 mol dm -3</FRWD>වන ලෙසටද  <FRWD>Mn 2+</FRWD>අයනවලට සාපේක්ෂව සාන්ද්‍රනය  <FRWD>1x10 -3 mol dm -3 </FRWD>වන ලෙසටද <FRWD>Ag+, Cd 2+</FRWD> සහ <FRWD>Mn 2+</FRWD>අයන පිහිටයි. එම ද්‍රාවණය තුළින් හයිඩ්‍රජන් සල්ෆයිඩ් වායුව යවා ද්‍රාවණය <FRWD>H2S</FRWD>වලින් සංතෘප්ත කළේ යයි සිතන්න. එම ද්‍රාවණය තුළද  <FRWD>H2S</FRWD>හි ද්‍රාව්‍යතාවය  <FRWD>0.1 mol dm - 3</FRWD>වේ නම් එවිට  <FRWD>Ag2S, CdS, MnS</FRWD>යන මේවායින් කුමක් අවකේෂප වේද? ගණනය කිරීම් මගින් තහවුරු කර ඔබේ පිළිතුර සපයන්න.
මෙම ගණනය කිරීම සඳහා ඔබට අවශ්‍ය වේ නම්  <FRWD>H2S</FRWD>වල සම්පූර්ණ විස්ථානය සඳහා විස්ථාන නියතය  <FRWD>Ka</FRWD>සඳහා ඔබ <FRWD>(a)</FRWD>කොටසින් ගණනය කර ලබාගත් අගය භාවිතා කළ හැක. ඊට අමතරව  <FRWD>Ag2S, Cds</FRWD> හා  <FRWD>MnS</FRWD>යන මේවායේ ද්‍රාව්‍යතා ගුණිත නියත අගයයන් ඔබට සපයා ඇත.
 <FRWD>Ksp (Ag2S)=6x10 -56 mol 3 dm -9 Ksp (cds) = 8x10 -27 mol 2 dm -6
 Ksp (Ag2S) = 3x10 -10 mol 2dm-6 
8  (c) AgNO3 </FRWD>වලින් <FRWD>0.017 g</FRWD>ප්‍රමාණයක් ජලයේ දියකර  <FRWD>1dm3</FRWD>පරිමාවක් ගන්නා ද්‍රාවණයක් සාදාගන්නා ලදි. එමෙන්ම  <FRWD>K2CrO4</FRWD>වලින් <FRWD>0.194 g</FRWD>ප්‍රමාණයක් ජලයේ දියකර  <FRWD>1dm3</FRWD>පරිමාවක් ගන්නා ද්‍රාවණයක් සාදාගන්නා ලදි. සාදාගත් <FRWD>AgNO3</FRWD>ද්‍රාවණයෙන්  <FRWD>60 ml</FRWD> ක් සහ <FRWD>K2CrO4</FRWD>ද්‍රාවණයෙන්  <FRWD>40 ml</FRWD> ක් එකවර එකට මිශ්‍ර කරන ලදි. මිශ්‍ර කිරීමෙන් පසු ද්‍රාවණයේ පිහිටන
 <FRWD>(i) Ag+</FRWD>අයන සාන්ද්‍රනය කොපමණද?
 <FRWD>(ii) CrO4=</FRWD>අයන සාන්ද්‍රනය කොපමණද?
 මිශ්‍ර කළ විට  <FRWD>Ag2CrO4</FRWD>අවකේෂපවේද?
ගණනය කිරීමෙන් පෙන්වා දෙන්න. ඔබට මෙම දත්තයන් සපයා ඇත. <FRWD>Ag=108 Cr=52 K=39 O=16 N=14 Ksp Ag2CrO4 = 2x10 -12 mol3 dm -9</FRWD>
8 වැනි ප්‍රශ්නයට පිළිතුරු සැපයීමෙන් පසු පහත ඉදිරිපත් කරන විසඳීම සමග ඔබේ විසඳීම සන්සන්දනය කරන්න.
</post>
<post>
රසායන – 2 කොටස
සමස්ථ විපර්යාස වන
යන්නට අදාළ වන සමතුලිතතා නියතය <FRWD>Ka</FRWD> ප්‍රකාශ කළහොත් ඒ මෙසේය.
සතුලිතතානියතයන් වූ  <FRWD>K1</FRWD> හා <FRWD>K2</FRWD> ගුණ කොට බලමු.
<FRWD>b (i) H2 S</FRWD> වල සම්පූර්ණ විසමනය සඳහා සමීකරණය මෙසේ ය.
මවුල 1 ක් සැළකූවිට විස්ථා ප්‍රමාණය
මවුල 0.1 ක් සැළකූ විට
ද්‍රාවණයේ පවතින <FRWD>H2S</FRWD> සාන්ද්‍රණය . <FRWD>1 - 1 x . 1 moldm (x -</FRWD> කුඩා නිසා)
ද්‍රාවණයේ පවතින මුළු <FRWD>H +</FRWD> අයන සාන්ද්‍රණය <FRWD>0.2 x + 0 .1 moldm</FRWD> 
නමුත් <FRWD>x -</FRWD>  කුඩා හෙයින් <FRWD>0.2 x + 0.1 0.1 moldm +3</FRWD> වේ.
එනිසා සමතුලිතතානියත ප්‍රකාශනයේ ආදේශ කිරීමෙන්.
<FRWD>(b) (ii)</FRWD>  ද්‍රාවණයේදී <FRWD>Ag2 S</FRWD>අවක්ෂේප වේද?
ද්‍රාවණයේ <FRWD>Ag +</FRWD> අභාසාන්ද්‍රණය = <FRWD>1x10 -3 moldm -3</FRWD> 
ද්‍රාවණයේ <FRWD>S=</FRWD> අයන සාන්ද්‍රණය <FRWD>= 1 x 10 -18 moldm -3</FRWD> 
ද්‍රාවණයේ පවතින <FRWD>Ag +</FRWD>  අයන සාන්ද්‍රණයෙන් ද්‍රාවණයට එකතු කෙරෙන <FRWD>S =</FRWD>  අයන සාන්ද්‍රණයේත් ගුණිතය <FRWD>Ag 2 S</FRWD>  හි ද්‍රාව්‍යතාගුණිත නියත අගය ඉක්මවා යන බැවින් <FRWD>Ag 4 S</FRWD> අවක්ෂේප වීම සිදුවේ.
ද්‍රාවණයේදී <FRWD>cds</FRWD> අවශ්‍යවේද?
 ද්‍රාවණයේ <FRWD>cd 4 =</FRWD> අයන සාන්ද්‍රණය <FRWD>= 1 x 10 - 3 moldm - 3</FRWD> 
ද්‍රාවණයේ <FRWD>S = </FRWD> අයන සාන්ද්‍රණය <FRWD>= 1 x 10 - 30 moldm -3</FRWD> 
</post>
<post>
රසායන විද්‍යාව....
3 කොටස
ද්‍රාවණයේ පවතින <FRWD>Cd2+</FRWD> අයන සාන්ද්‍රණයේත් ද්‍රාවණයේ පවතින <FRWD>s=</FRWD>අයන සාන්ද්‍රණයේත් ගුණිතය <FRWD>cds</FRWD> වල ද්‍රාව්‍යතා ගුණිත නියතය ඉක්මවා යන බැවින් කැඩ්මියම් සල්ෆයිඩ් අවක්ෂේප වීම සිදුවේ.
ද්‍රාවණයේදී <FRWD>MnS</FRWD>අවක්ෂේපවේදී
ද්‍රාවණයේ <FRWD>Mn2+</FRWD>අයන සාන්ද්‍රණය
දාවණයේ <FRWD>S=</FRWD>අයන සාන්ද්‍රණය
ද්‍රාවණයේ පවතින <FRWD>Mn2+</FRWD> අයන සාන්ද්‍රණයේත් ද්‍රාවණයේ පවතින <FRWD>S=</FRWD>අයන සාන්ද්‍රණයේත් ගුණිතය මැන්ගනීස් සල්පයිඩ් <FRWD>(MnS)</FRWD>වල ද්‍රාව්‍යතා ගුණිත නියතය ඉක්මවා නොයන බැවින්<FRWD>(Mns)</FRWD>අවක්ෂේපවීම සිදුවන්නේ නැත.
<FRWD>8(c)</FRWD>සිල්වර් නයිට්‍රේට් ද්‍රාවණයේ <FRWD>Ag+</FRWD>අයන සාන්ද්‍රණය මෙසේ ගණනය කරගත හැක.
පොටෑසියම් ක්‍රෝමේට් ද්‍රාවණයේ පවතින <FRWD>Cro4=</FRWD>අයන සාන්ද්‍රණය මෙසේ ගණනය කරගත හැක.
ද්‍රාවණ දෙක මිශ්‍ර කිරීමෙන් පසු <FRWD>Ag+</FRWD>අයන සාන්ද්‍රණය
ද්‍රාවණ දෙක මිශ්‍ර කිරීමෙන් පසු <FRWD>Cro6=</FRWD>අයන සාන්ද්‍රණය
ද්‍රාවණ දෙක මිශ්‍ර කළ විට <FRWD>Ag2Cr4</FRWD>අවක්ෂේප වේද?
ද්‍රාවණයේ ඇති <FRWD>Ag+</FRWD>අයන සාන්ද්‍රණයේත් <FRWD>Cro4=</FRWD>අයන සාන්ද්‍රණයේ ඉහත දක්වන ලද ගුණිත අගය එහි ද්‍රව්‍ය ගුණිත නියත අගය ඉක්මවා නොයන බැවින් <FRWD>AgCro4</FRWD>අවක්ෂේපවීම සිදු නොවේ.
<FRWD>9(a) 0.20 mol dm-3</FRWD>කොපර් <FRWD>(11)</FRWD> සල්පේට් ද්‍රාවණයකින් <FRWD>25cm3</FRWD>පරිමාවක් <FRWD>1.0 moldm- 3</FRWD> ඇමෝනියා ද්‍රවණයකින් <FRWD>25 ml</FRWD> ක් සමග මිශ්‍ර කරන ලදී. එසේ කළවිට තද නිල් පාට ද්‍රාවණයක් ලැබුණි. එම නිල් පැහැයට හේතුව <FRWD>Cu(NH3)x</FRWD> යන සුත්‍රයට අදාල වන ලෙස සංකීර්ණ අයනයක් සෑදීමයි. එම සම්පූර්ණ ද්‍රාවණය එනම් ද්‍රවණ <FRWD>50 ml</FRWD>ට්‍රයික්ලෝරෝ මෙතේන් <FRWD>50 ml</FRWD>ක් සමග සොලවා නිල්පාට ද්‍රාවණයේ නිදහස් ලෙස පැවති ඇමෝනියා ටයික්ලෝරෝ මෙතේන් ස්ථිරය සමග සමතුලිතතාවයට පත්වීමට හරින ලදී. ඉන්පසු ජලීය ස්ථිරයක් ට්‍රයික්ලෝරෝ මෙතේන් ස්ථරයක් වෙන්කර ගන්නා ලදී. එවිට ට්‍රයි ක්ලෝරෝ මෙතේන් තුළට නිස්සාරණය වූ ඇමෝනියා ප්‍රමාණය මවුල <FRWD>0.2x10-3</FRWD> ක් බවට සොයාගන්නා ලදී. මේවා ගණනය කරන්න.
<FRWD>(i)</FRWD>ජලය සහ ට්‍රයි ක්ලෝරෝ මෙතේන් අමතර ඇමෝනියාවල ව්‍යාප්ති සංගුණකය 25 ක් ලෙසට ගනිමින් ඉහත ජලීය ද්‍රාවණය තුළ (එනම් නිල්පාට ද්‍රාවණය තුළ) නිදහසේ පැවති ඇමෝනියා මවුල ගණන කොපමණද?
</post>
<post>
රසායන 4 කොටස
 <FRWD>(ii)</FRWD>ට්‍රයික්ලෝරෝමෙතේන් ස්ථරය තුළ මෙන් ම ජලීය ස්ථරය තුළ සමතුලිතතාවයෙන් පිහිටි මුළු ඇමෝනියා මවුල ගණන කොපමණද?
 <FRWD>(iii)</FRWD>පරීක්ෂණයේදී මුලින් ම භාවිතයට ගත් මුළු ඇමෝනියා මවුල ගණන කොපමණද?
 <FRWD>(iv)</FRWD>භාවිතා කළ  <FRWD>Cu2+</FRWD>අයන මවුල ගණන කොපමණද?
 <FRWD>(v) Cu 2+</FRWD>අයන සමග ක්‍රියාකර ඇති ඇමෝනියා මවුල ගණන කොපමණද?
 <FRWD>(vi)</FRWD>සංකීර්ණ අයනයේ  <FRWD>Cu 2+</FRWD>අයන මවුලයක් සමග සම්බන්ධ වී ඇති ඇමෝනියා මවුල ගණන කොපමණද? (ආසන්න පූර්ණ සංඛ්‍යාවක් දක්වා ගණනය කිරීම සිදුකරන්න.)
<FRWD>(vii)</FRWD>සංකීර්ණ අයනයේ සූත්‍රය ලියා එය <FRWD>IUPAC</FRWD>ක්‍රමයට නම් කරන්න.
 <FRWD>9 (b)</FRWD>අණුක සූත්‍රය <FRWD>Cr (NH3)5 CL3</FRWD>ලෙස දක්වා ඇති සංකීර්ණ සංයෝගයකින් මවුල 0 .002 ක් ජලයේ දියකර එහි ඇති ක්ලෝරයිඩ් අයන ක්ෂණිකව අවකේෂ්ප කිරීම පිණිස තනුක <FRWD>HNO3</FRWD>හා  <FRWD>AgNO3</FRWD>වැඩිපුර එකතු කරන ලදි. එවිට සෑදුන <FRWD>AgCL</FRWD>අවකේෂපය පෙරා වියලා ස්කන්ධය සොයා ගත් විට එය  <FRWD>0.574 g</FRWD>විය.
 <FRWD>(i)</FRWD>සෑදුන  <FRWD>AgCL</FRWD>මවුල ගණන කොපමණද?
 <FRWD>(ii)</FRWD>එනිසා සංකීීර්ණ සංයෝගයේ මවුලයක නිදහස් ක්ලෝරයිඩ් අයන ලෙස පැවති ක්ලෝරයිඩ් අයන මවුල ගණන කොපමණද?
 <FRWD>(iii)</FRWD>සංකීර්ණ අයනයේ කේන්ද්‍ර ගත ක්රෝමියම් පරමාණුවට ලබා දී ඇති ක්ලෝරයිඩ් අයන ගණන කොපමණද?
 <FRWD>(iv)</FRWD>සංකීර්ණ අයනයේ ව්‍යුහය ඉදිරිපත් කරන්න.
9 වැනි ප්‍රශ්නයට පිළිතුරු
ජලීය ස්තරය තුළ සමතුලිතව පැවති  <FRWD>NH3</FRWD>මවුල ගණන <FRWD>a</FRWD>නම්
එබැවින් ජලීය ස්ථරයේ පැවති නිදහස් ඇමෝනියා මවුල ගණන <FRWD>5x10 -3 mol
 (ii)</FRWD> සමතුලිතතාවයේ පැවති මුළු ඇමෝනියා මවුල ගණන  <FRWD>= 0.2x10 -3+7x10 -3 mol
 = 5.2x10 -3 mol
 (iii)</FRWD>මුලින් භාවිතා කළ මුළු ඇමෝනියා මවුල ගණන =
 <FRWD>(iv)</FRWD>භාවිතයට ගත්  <FRWD>cu 2+</FRWD> අයන මවුල ගණන =
<FRWD>= 5x10 -3 mol
 (v) cu 2+</FRWD>අයන සමග සම්බන්ධ වී ඇති ඇමෝනියා මවුල ගණන <FRWD>=  = 25x10 -3 - 5.2x10 -3 mol
= 19.8x10-3 mol
 (vi)</FRWD>සංකීර්ණයේ  <FRWD>Cu 3+</FRWD>අයන මවුල 1 ක් සමග සම්බන්ධ වී ඇති ඇමෝනියා මවුල ගණන =
<FRWD> = 4
 (vii)</FRWD>සංකීර්ණ අයනයේ සූත්‍රය  <FRWD>[Cu (NH3)4] 2+
 IUPAC</FRWD> නාමය <FRWD>tetraammine copper (ii) ion
9  (b) (i)</FRWD> සෑදුන  <FRWD>AgCL</FRWD>මවුල ගණන =
<FRWD>= 0.004  mol
 (ii)</FRWD>සංකීර්ණ සංයෝගයේ නිදහස් ක්ලෝරියම් අයන ලෙස පවතින ක්ලෝරයිඩ් අයන මවුල =
<FRWD>2 mol
 (iii)</FRWD>සංකීර්ණ සංයෝගයේ ක්රෝමියම් අයනයට බැඳී පවතින ක්ලෝරයිඩ් අයන මවුල ගණන <FRWD>=  1 mol
 (iv)</FRWD>සංකීර්ණ අයනයේ ව්‍යුහය
සෝමසිරි කාරියවසම්
විශ්‍රාමික ප්‍රධාන ව්‍යාපෘති නිලධාරි
ජාතික අධ්‍යාපන ආයතනය
මහරගම.
</post>
<post>
අ. පො. ස. (උසස් පෙළ) භෞතික විද්‍යාව
තාප භෞතිකය
1.1 උෂ්ණත්වය
උෂ්ණත්වය යනු “උණුසුම් බව“ යන්නෙහි විද්‍යාත්මක නාමය බව සඳහන් වේ. එකිනෙකට වෙනස් උෂ්ණත්ව වලින් යුත් වස්තූන් දෙකක් ස්පර්ශ වූ විට වැඩි උෂ්ණත්වයේ ඇති වස්තුවෙන් අඩු උෂ්ණත්වයේ ඇති වස්තුවට තාපය ගලා යමින් අවසානයේ දී වස්තූන් දෙකෙහිම උෂ්ණත්ව සමවන ´තාපජ සමතුලිතතා` අවස්ථාවට එළඹේ.
එමෙන් ම යම් වස්තු දෙකක් වෙනත් වස්තුවක් සමග වෙන් වෙන්ව තාපජ සමතුලිතතාවෙහි පවතී නම්, මුල් වස්තු දෙක ද එකිනෙක සමග තාපජ සමතුලිතතාවෙහි පවතී. (තාපගතික විද්‍යාවේ පළමුවැනි නියමය.) උෂ්ණත්වය මැනීම යනුවෙන් උෂ්ණත්වමාන මගින් කරනු ලබන්නේ සම්මත කර ගන්නා ලද යම් උෂ්ණත්ව අන්තරයක් සමග වෙනත් උෂ්ණත්ව අන්තර සැසඳීම බව වටහා ගත යුතු වෙයි. මෙම “සම්මත උෂ්ණත්ව අන්තරයේ” සීමා දැක්වෙන උෂ්ණත්ව පහළ අචල ලක්ෂ්‍යය ( ) සහ ඉහළ අචල ලක්ෂ්‍යය ( ) ලෙස හැඳින්වේ. සැසඳීමේ ක්‍රියාවලිය සඳහා යොදා ගනු ලබන “උෂ්ණත්වමිතික ගුණය” වෙනස්වන උෂ්ණත්වය සමග සන්තතිකවද හැකි තරම් දුරට ඒකාකාරව ද වෙනස්වන, උෂ්ණත්වයෙහි ඒක ඵල ශ්‍රීතයක් වන, යම් කිසි භෞතික ගුණයක්<FRWD>( X )</FRWD> විය යුතුය. උෂ්ණත්වමානයේ කාර්යය වනුයේ අචල ලක්ෂ්‍ය දෙකෙහි දී ද මනිනු ලබන උෂ්ණත්වයයේ ( ) දී ද මෙම ගුණයෙහි අගයයන් (<FRWD>X L, X H</FRWD>සහ<FRWD>Xo</FRWD>යයි සිතමු.) සෙවීමයි. එවිට,
උෂ්ණත්වය දක්වන පරිමාණය නිරූපණය වේ. සෙල්සියස් උෂ්ණත්ව පරිමාණය සඳහා මෙම ප්‍රකාශනය,
ලෙස සකස් වෙයි.
අප විසින් කරුණු දැනගත යුතු උෂ්ණත්වමාන සහ ඒවායේ උෂ්ණත්වමිතික ගුණ මෙසේය.
 <FRWD>(i)</FRWD>නියත පරිමා වායු උෂ්ණත්වමානය – පරිමාව නියත වූ අචල වායු ස්කන්ධයක පීඩනය
 <FRWD>(ii)</FRWD>වීදුරු තුළ රසදිය උෂ්ණත්වමානය – රසදිය ප්‍රමාණයක පරිමාව.
 <FRWD>(iii)</FRWD>තාප විද්යුත් යුග්මය – තාප විද්යුත් ගාමක බලය. මෙම උෂ්ණත්වමානවල ක්‍රියාකාරීත්වය සහ ඒවායේ වාසි සහ අවාසි යනාදිය දැන සිටීම වැදගත් ය. නියත පරිමා වායු උෂ්ණත්වමානය, මේවා අතුරින් වඩාත්ම සංවේදී උෂ්ණත්වමානය බවත්, එහෙයින් එය වඩාත්ම නිරවද්‍ය වූ උෂ්ණත්වමානය ලෙසත් සලකා අනෙකුත් උෂ්ණත්වමානවල පාඨාංක අංක ශෝධනය කිරීමට යොදාගනු ලබයි.
1.12 අභ්‍යාසය
වීදුරු තුළ රසදිය උෂ්ණත්වමානයක රසදියෙහි පරිමාව උෂ්ණත්වය සමග විචලනය වන්නේ  <FRWD>Vo = Vo (1+aO+bO2)</FRWD>යන සම්බන්ධතාව අනුව වේ. මෙහි  <FRWD>Vo</FRWD> සහ  <FRWD>Vo</FRWD>යනු පිළිවෙළින් වායු පරිමාණයෙහි මනින ලද  <FRWD>O c</FRWD> සහ <FRWD>Oc</FRWD> උෂ්ණත්ව වලදී රසදියෙහි පරිමාවන් වන අතර, <FRWD>a</FRWD> සහ  <FRWD>b</FRWD> යනු  <FRWD>a = 1000 b</FRWD>වන පරිදි වූ නියත දෙකකි. වායු උෂ්ණත්වමානයේ දැක්වෙන උෂ්ණත්වය  <FRWD>60 c</FRWD>වන විට මෙම වීදුරු තුළ රසදිය උෂ්ණත්වමානයෙහි දැක්වෙන පාඨාංකය කුමක්වේද?
විසඳුම
 <FRWD>Vo = Vo (1+aO+bO2)</FRWD> යන ප්‍රකාශනයේ <FRWD>O</FRWD>යනු වායු උෂ්ණත්වමානයේ උෂ්ණත්ව බව සිත්හි තබා ගනිමින් රසදිය උෂ්ණත්වමානයේ පාඨාංකය
</post>
<post>
අ. පො. ස. 2 කොටස
වායු පරිමාණයේ  <FRWD>O = 60c</FRWD>වන විට රසදිය උෂ්ණත්වමානයේ
1.2 ප්‍රසාරණය
1.2. 1 ඝන වස්තූන්ගේ ප්‍රසාරණය
(1) දිගෙහි (රේඛීය) ප්‍රසාරණය
දණ්ඩක උෂ්ණත්වය ඉහළ යන විට එය ප්‍රසාරණය වේ. එහි ප්‍රසාරණය හෙවත් දිගෙහි වැඩිවීම
දණ්ඩෙහි මුල් දිග  <FRWD>(l)</FRWD>
උෂ්ණත්වයෙහි වැඩිවීම  <FRWD>(O)</FRWD>වෙයි.
යන නියතය දණ්ඩ තනා ඇති ද්‍රව්‍යය මත රඳා පවතින අතර එය එම ද්‍රව්‍යයේ “රේඛීය ප්‍රසාරණතාව“ ලෙස අප දනිමු. දණ්ඩෙහි අවසාන දිග  <FRWD>L2</FRWD>නම්
ඔරලෝසු අවලම්බයක ප්‍රසාරණය
අවලම්බයක දෝලනය අනුව වේලාව දක්වන ඔරලෝසුවක නිවැරදි වේලාව දක්වන විට දෝලන කාලය
 <FRWD>L =</FRWD>දෝලන දිග වේ.
උෂ්ණත්වය  <FRWD>Oc</FRWD>වලින් ඉහළ ගිය විට දෝලන කාලයේ වැඩිවීම නම්,
ඉහත සමීකරණ බෙදීමෙන්,
දෝලන කාලයේ භාගික වැඩිවීම
උදා: පිත්තල අවලම්බයක් සහිත ඔරලෝසුවක්  <FRWD>10c</FRWD>උෂ්ණත්වයේදී නිවැරදි වේලාව දක්වයි. උෂ්ණත්වය  <FRWD>20 c</FRWD>හි නියතව පවතින කාමරයක මෙම ඔරලෝසුව සතියක් තැබූ කළ සිදුවන කාල දෝෂය කුමක්ද? එය වේලාව වැඩියෙන් දැක්වීමක්ද? නැතිනම් අඩුවෙන් දැක්වීමක්ද?
පිත්තලවල රේඛීය ප්‍රසාරණතාව  <FRWD>2x10 -5 c-1</FRWD>
විසඳුම
 <FRWD>T=1 s</FRWD>නම් <FRWD>T=0.0001 s</FRWD>
එනම්  <FRWD>1 s</FRWD>සටහන් වන්නේ  <FRWD>1.0001 s</FRWD>කාලයකදී ය.
එමනිසා සිදුවන දෝෂය වේලාව අඩුවෙන් දැක්වීමකි.
එමනිසා  <FRWD>1.0001 s</FRWD>දී දෝෂණය <FRWD> = 0.0001 s</FRWD>
දළ වශයෙන්  <FRWD>1 s</FRWD>දී දෝෂය  <FRWD>= 0.0001 s</FRWD> 
එමනිසා සතියකදී දෝෂය  <FRWD>= 0.0001x3600x24x7
 = 60.48 s</FRWD>
වර්ගඵල ප්‍රසාරණය
 <FRWD>A1</FRWD>වර්ග ඵලයකින් යුත් තහඩුවක් උෂ්ණත්වය <FRWD>Oc</FRWD>න් ඉහළ යැවූ විට ප්‍රසාරණය  <FRWD>SA</FRWD>නම්,
 <FRWD>SA=A1 O,</FRWD>  වර්ග ඵල ක්ෂේත්‍ර ප්‍රසාරණතාව
2 
අවසාන වර්ග ඵලය  <FRWD>A2 = A1 (1+ )</FRWD>
පරිමා ප්‍රසාරණය
 <FRWD>V1</FRWD>පරිමාවකින් යුත් වස්තුවක උෂ්ණත්වය <FRWD>c</FRWD> න් ඉහළ යැවූ විට ප්‍රසාරණය  <FRWD>SV</FRWD>නම්,
 <FRWD>SV=V1 , r=</FRWD> පරිමා ප්‍රසාරණතාව  3 
</post>
<post>
අ. පො. ස. 3 කොටස
අවසාන පරිමාව  <FRWD>V2=V1(1+ )</FRWD>
අභ්‍යාසය
කාමර උෂ්ණත්වයේදී විෂ්කම්භය  <FRWD>1 mm</FRWD>වන තඹ කම්බියක් යකඩ තහඩුවක ඇති වෘත්තාකාර සිදුරක් තුළින් යැවූ විට, සිදුරෙහි ඉතිරිවන හිදැසේ වර්ගඵලය සියලුම උෂ්ණත්වවලදී නියතයක්ව පැවතීම සඳහා සිදුරේ විෂ්කම්භය, කාමර උෂ්ණත්වයේදී කුමක් විය යුතුද?
තඹවල රේඛීය ප්‍රසාරණතාව  <FRWD>( ) = 17x10-6 K-1</FRWD>
යකඩවල රේඛීය ප්‍රසාරණතාව  <FRWD>( ) =2x10 -6 K-1</FRWD>
විසඳුම
සිදුර ප්‍රසාරණය වන්නේ සමාන වර්ගඵලයක් ඇති තැටියක් ලෙසය. කම්බියේ හරස්කඩද ප්‍රසාරණය වන්නේ එසේය. එනිසා, උෂ්ණත්වය වෙනස් වුවද හිදැසේ වර්ගඵලය නොවෙනස්ව තිබීම සඳහා,
සිදුරේ ප්‍රසාරණය = කම්බියේ හරස්කඩයේ ප්‍රසාරණය
 <FRWD>A = A ,</FRWD> යනු ඕනෑම උෂ්ණත්ව වෙනස්වීමකි.
1.13 ද්‍රව ප්‍රසාරණය
ප්‍රසාරණය වන බඳුනක තබා රත්කරනු ලබන ද්‍රවයක 'දෘශ්‍ය' වන ප්‍රසාරණය, එහි 'සත්‍ය' වශයෙන් සිදුවන ප්‍රසාරණයට වඩා මඳකින් අඩුවෙයි. මන්දයත් ද්‍රවයේ ප්‍රසාරණය නිසා ද්‍රව මට්ටම ඉහළ ගියද, බඳුනේ ප්‍රසාරණය නිසා එය යම් ප්‍රමාණයකින් පහත්වන හෙයිනි. එනිසා, ද්‍රවයක,
සත්‍ය (පරිමා) ප්‍රසාරණය = දෘශ්‍ය (පරිමා) ප්‍රසාරණය  +බඳුනේ (පරිමා) ප්‍රසාරණය
මෙසේ පරිමා ප්‍රසාරණ දෙකක් තිබීම නිසා ද්‍රවයකට "පරිමා ප්‍රසාරණතා" ද දෙකක් ඇත.
එමනිසා ද්‍රව පරිමාවේ සත්‍ය වැඩිවීම  <FRWD>(SV)=V1 =</FRWD>සත්‍ය ප්‍රසාරණතාව
ද්‍රව පරිමාවේ දෘශ්‍ය වැඩිවීම  <FRWD>(SV) = V1 =</FRWD>දෘශ්‍ය ප්‍රසාරණතාව
තවද,
සත්‍ය ප්‍රසාරණතාව  ( )දෘශ්‍ය ප්‍රසාරණතාව ( ) +බඳුනේ පරිමා ප්‍රසාරණතාව  (3 )ලෙස ද සැලකිය හැක.
උෂ්ණත්වය සමග ඝණත්වයෙහි විචලනය
උෂ්ණත්වය වැඩිවීම සමග ද්‍රවයක් මෙන් ම ඝණ වස්තුවක් වුව ද ප්‍රසාරණය වෙයි. මෙසේ පරිමාව වැඩි වුවද එහි ස්කන්ධය නොවෙනස්වන හෙයින්,
ද්‍රවයේ/ඝණ වස්තුවේ ඝණත්වය =ස්කන්ධය/පරිමාව) අඩුවෙයි.
උෂ්ණත්වය සමග ඝණත්වයෙහි සිදුවන මෙම විචලනය, ලෙස දැක්විය හැකිය.
මෙහි යනු වැඩි වූ උෂ්ණත්වයද  <FRWD>d1</FRWD> සහ<FRWD>d2 </FRWD>යනු පිළිවෙලින් මුල් සහ පසු ඝණත්ව වන අතර යනු පරිමා (සත්‍ය) ප්‍රසාරණතාවයි. ජලය පමණක් ඉහත සම්බන්ධතාව පිළිපදින්නේ  <FRWD>4 c</FRWD>න් පමණ පසුවය.
</post>
<post>
අ. පො. ස. (4 කොටස)
අභ්‍යාස
1. සාපේක්ෂ ඝණත්වය 0.88 ක් වූ ඝණයක් බීකරයක ඇති සාපේක්ෂ ඝණත්වය 0.92 ක් වූ ද්‍රවයක ඉපිලෙයි. ඝණයේ රේඛීය ප්‍රසාරණතාව <FRWD>1.2x10 -4 K-1</FRWD> වන අතර ද්‍රවයේ පරිමා (සත්‍ය) ප්‍රසාරණතාව  <FRWD>7x10 -4 K -1</FRWD>වෙයි. ඝණය ද්‍රවයේ යන්තමින් ගිල්වීම සඳහා ඝණය සමග ද්‍රව බීකරය කුමන උෂ්ණත්වයකින් රත්කළ යුතුද?
විසඳුම
ඝණය ද්‍රවයේ ගිලෙන්නට පටන් ගන්නේ ඝණයේ ඝණත්වය ද්‍රවයේ ඝණත්වයට සමාන වන උෂ්ණත්වයේදී ය. ඒ වන විට උෂ්ණත්වය  ර්‍ණජවලින් ඉහළ ගොස් තිබේ නම්,
ඝණයේ ඝණත්වය = ද්‍රවයේ ඝණත්වය
2. වීදුරු බල්බයක අභ්‍යන්තර පරිමාව  <FRWD>37.5 cm 3</FRWD>කි. එය තුළ එක්තරා රසදිය පරිමාවක් ඇත. එවිට බල්බය තුළ ඉතිරිවන අවකාශයේ පරිමාව, සියළු උෂ්ණත්ව වලදී නියතව පැවතීම සඳහා මෙම රසදිය පරිමාව කුමක් විය යුතුද?
රසදියෙහි (සත්‍ය) පරිමා ප්‍රසාරණතාව <FRWD>=  1.8 x 10 -4 c -1</FRWD>
වීදුරුවල රේඛීය ප්‍රසාරණතාව =  <FRWD>0.8x10 -5 c-1</FRWD> 
විසඳුම
බල්බය තුළ අවකාශයේ පරිමාව සියළු උෂ්ණත්වවලදී නියතව පැවතීමට නම්, ඕනෑම උෂ්ණත්ව වැඩිවීමක් ( ) සඳහා,
රසදියෙහි පරිමාවේ ප්‍රසාරණය = බල්බයේ පරිමාවේ ප්‍රසාරණය
1.14 වායු ප්‍රසාරණය
වායුවක පරිමාව මෙන් ම පීඩනයද උෂ්ණත්වය සමග විචලනය වේ. අචල වායු ස්කන්ධයක් සඳහා සම්මත සංකේත අනුව,
1. චාල්ස් නියමය (පීඩනය නියත විට)
<FRWD> V/T= </FRWD>නියතයකි.  <FRWD>T</FRWD>යනු නිරපේක්ෂ උෂ්ණත්වයයි.
හෝ
දී පරිමාව
දී පරිමාව
උෂ්ණත්වය
පරිමා ප්‍රසාරණතාව/සංගුණකය
2. පීඩන නියමය (පරිමාව නියත විට)
 <FRWD>P/T</FRWD>= නියතයකි.  <FRWD>T</FRWD>යනු නිරපේක්ෂ උෂ්ණත්වයයි.
හෝ
දී පීඩනය
දී පීඩනය
උෂ්ණත්වය
පීඩන සංගුණකය
3. බොයිල් නියමය (උෂ්ණත්වය නියත විට)
 <FRWD>PV=</FRWD>නියතයකි.
4. පරිපූර්ණ වායු සමීකරණය
 <FRWD>PV= mRT
 m=</FRWD>මවුල් සංඛ්‍යාව
 <FRWD>R=</FRWD>සර්වත්‍ර වායු නියතය
 <FRWD>T=</FRWD>නිරපේක්ෂ උෂ්ණත්වය
</post>
<post>
අ. පො. ස. (5 කොටස)
අභ්‍යාසය
පරිමාවන්  <FRWD>100 cm 3</FRWD>සහ  <FRWD>200 cm 3</FRWD>බැගින් වන බල්බ දෙකක් පරිමාව නොගිනිය හැකි නලයකින් එකිනෙක සම්බන්ධ වී ඇති අතර, වියළි වාතයෙන් පිරී පවතී. කුඩා බල්බයේ උෂ්ණත්වය  <FRWD>O c</FRWD>ද විශාල බල්බයේ උෂ්ණත්වය <FRWD>100 Oc</FRWD>ද වන විට බල්බ තුළ පිරී ඇති වාතයේ පීඩනය වායු ගෝල 1 කි.
(අ) බල්බ තුළ ඇති මුළු වාත ප්‍රමාණයේ ස්කන්ධය සහ (ආ) බල්බ දෙකම  <FRWD>O c</FRWD>උෂ්ණත්වයට ගෙන ආ කළ ඇතුළත වාතයේ පීඩනය සොයන්න.
ස. උ. පී. ද වියළි වාතයේ ඝණත්වය <FRWD>= 1.29  Kg m- 3</FRWD>
විසඳුම
(අ) කුඩා බල්බයේ ඇති වාතයේ ස්කන්ධය = පරිමාව  <FRWD>x</FRWD>ඝණත්වය
 ශාල බල්බයේ ඇති වාතය ස. උ. පී. ට පරිවර්තනය කිරීම සඳහා,
විශාල බල්බයේ ඇති වාතයේ ස්කන්ධය
එමනිසා බල්බ දෙක තුළ ඇති වාතයේ මුළු ස්කන්ධය
<FRWD>= 3.18  x10 -4 Kg</FRWD>
(ආ)  <FRWD>PV = mRT</FRWD> අනුව
මුල්ම අවස්ථාවේ බල්බ තුළ අඩංගු වායු මවුල් ගණන පිළිවෙළින් <FRWD>m1</FRWD> සහ  <FRWD>m2</FRWD>නම්,
විශාල බල්බය ද  <FRWD>O c</FRWD> ට ගෙන ආ කළ බල්බ දෙක තුළ පවත්නා වායු මවුල් ගණන පිළිවෙළින්  <FRWD>m3</FRWD> සහ <FRWD>m4</FRWD> ද බල්බ තුළ පොදු පීඩනය  <FRWD>P</FRWD> ද නම්,
නමුත්  <FRWD>m1+m2 = m3+m4</FRWD>  විය යුතු හෙයින්
වායු ගෝල
1.15 චාලක වාදය
වායුවක, අහඹු චලිතයෙහි යෙදෙන අණු, දැඩි එහෙත් පූර්ණ ලෙස ප්‍රත්‍යාස්ථ වූ ගෝල ලෙස හැසිරෙමින් එය බහා ඇති බඳුනේ බිත්ති මත ඇති කරන පහරදීම් (හෙවත් විවර්ෂණ) හේතුවෙන් වායුවෙහි පීඩනය ඇතිවන බව සැලකෙයි. මෙයට අමතරව තවත් උපකල්පනද උපයෝගී කොට ගෙන අපෝහනය කොට ඇති පහත දැක්වෙන ප්‍රකාශනය, “චාලක වාදය” මගින් නිරූපණය කෙරෙන වායුවක පීඩන – පරිමා සම්බන්ධයයි.
මෙහි  <FRWD>m</FRWD>වායු අණුවක ස්කන්ධය
 <FRWD>n</FRWD>අණු සංඛ්‍යාව
 <FRWD>c2</FRWD>අණුවල වර්ග මධ්‍යන්‍ය ප්‍රවේගය (මෙහි වර්ග මූලය හෙවත් වර්ග මධ්‍යන්‍ය මූල ප්‍රවේගය, අහඹු චලිතයේ යෙදෙන අණුවල “සාමාන්‍ය ප්‍රවේගය” නිරූපණය කරයි.)
</post>
<post>

අ. පො. ස. උසස් පෙළ රසායන විද්‍යාව

<FRWD>(3) H2A</FRWD> යන අණුක සූත්‍රය ඇති දුර්වල අම්ලයකින් සාදාගන්නා ලද <FRWD>0.1mol dm-3</FRWD>වූ ජලීය ද්‍රාවණයක් ගැන සිතන්න. මෙහිදී එම දුර්වල අම්ලය පහත දැක්වෙන පරිදි විඝටනය වේ.

මෙම විඝටනයේ පළමුවන පියවර එකම දිශාවකට සිදුවන ප්‍රතික්‍රියාවක් නිසා <FRWD>H2A</FRWD> සම්පූර්ණ වශයෙන්ම හා බවට විඝටනය වේ. එහෙත් මෙම විඝටනයේ සෙවෙනි පියවර අර්ධ වශයෙන් සිදුවන විඝටනයක් නිසා ගතික සමතුලිතතාවයට පිවිසේ. <FRWD>0.10 mol dm-3</FRWD>වූ මෙම <FRWD>H2A</FRWD>අම්ල ද්‍රාවණයේ <FRWD>PHR[x 0.9586</FRWD> වේ.
1. එම ද්‍රාවණයේ <FRWD>H+</FRWD>අයන සාන්ද්‍රණය කොපමණද?
2. එම ද්‍රාවණයේ <FRWD>A=</FRWD>අයන සාන්ද්‍රණය කොපමණද?
3. එම ද්‍රාවණයේ <FRWD>HA-</FRWD>අයන සාන්ද්‍රණය කොපමණද?
4. දෙවන පියවරේ ගතික සමතුලිතතාවට අදාල විඝටන නියතය <FRWD>Ka</FRWD>කොපමණ වේද?
5. ඉහත සඳහන් කළ <FRWD>0.1 moldm-3</FRWD>වූ<FRWD>H2Acz</FRWD> ද්‍රාවණය සිය ගුණයකින් තනුක කළහොත් ලැබෙන ද්‍රාවණයේ <FRWD>pH</FRWD>අගය මෙම අගයට වඩා වැඩි වේද? අඩුවේද නිගමනය කරන්න.
ගණනය කිරීම
පළමු පියවරේ විඝටන ප්‍රතිශතය 100% ක් නිසා එම විඝටනයෙන් <FRWD>Wp[H+], [HA-]</FRWD> සාන්ද්‍රණයන් මෙසේ වේ.
දෙවන පියවර ගනිමු.
ද්‍රාවණයේ මුළු <FRWD>H+</FRWD> අයන සාන්ද්‍රණය <FRWD>0.11 mol dm-3</FRWD>වූ නිසා දෙවන පියවරෙන් පමණක් <FRWD>Wp[H+]</FRWD> අයන සාන්ද්‍රණය <FRWD>0.01 mol dm-3</FRWD> වේ. එවිට ද්‍රාවණයේ ඇති <FRWD>HA-(aq)</FRWD> අයන සාන්ද්‍රණය කොපමණ වේද?
එම ද්‍රාවණණයේ <FRWD>A=(aq)</FRWD>අයන සාන්ද්‍රණය <FRWD>= 0.01 moldm-3</FRWD>
එම ද්‍රාවණයේ <FRWD>HA-(aq)</FRWD>අයන සාන්ද්‍රණය <FRWD>= 0.09 moldm-3</FRWD>
දෙවන පියවරට අදාල වන සමතුලිතතාවයේ විඝටන නියතය මෙසේ ගණනය කළ හැක.
සමතුලිතතාවයේ පිහිටන මුළු <FRWD>H+</FRWD> අයන සාන්ද්‍රණය<FRWD>0.011 mol dm-3</FRWD>
මෙම <FRWD>0.01 mol dm-3 H2A</FRWD>අම්ල ද්‍රාවණය සිය ගුණයකින් තනුක කරන විට විඝටන ප්‍රමාණය ( ) වැඩිවේ. විඝටන ප්‍රමාණය වැඩිවීම නිසා <FRWD>H+(aq)</FRWD> අයන වැඩියෙන් සෑදේ. නමුත්<FRWD>H+(aq)</FRWD>වැඩියෙන් සෑදෙන නමදු ද්‍රාවණයේ පරිමාව සිය ගුණයකින්ම වැඩිවන නිසා සිදුවන්නේ <FRWD>H+(aq)</FRWD>අයන සාන්ද්‍රණය අඩුවීමකි. <FRWD>H+(aq)</FRWD> අයන සාන්ද්‍රණය අඩුවන විට <FRWD>pH</FRWD> අගය මුලින් තිබූ අගයට වඩා වැඩිවේ.
(4) ප්‍රෙපෙතේන් සමග <FRWD>HCN</FRWD>දක්වන ප්‍රතික්‍රියාව ගතික සමතුලිතතාවයට පත්වන ප්‍රතිවර්ත්‍ය වූ ප්‍රතික්‍රියාවකි. එතනෝල් මාධ්‍යයක්ද තුළ මෙම සමතුලිතතාවය ගොඩනගා ගත හැක.
සෙන්ටිග්‍රේඩ් අංශක 25 දී මෙම සමතුලිතතා පද්ධතියේ සමතුලිතතා නියතයේ අගය <FRWD>KC = 30 dm3 mol-1</FRWD> වේ. මෙම ගතික සමතුලිත පද්ධතිය එතනෝල් <FRWD>2 dm3</FRWD>වූ මාධ්‍ය තුල ගොඩනගා ගන්නේ යයි සිතන්න. ප්‍රොපතේන් මවුල 4 කින් ආරම්භ කළහොත් සමතුලිත ඵලයෙන් එනම් <FRWD>(CH3)2COHCH</FRWD>වලින් මවුල 3.0 ක් සාදාගැනීමට ආරම්භක අවස්ථාවෙහිදී මෙයට යෙදිය යුතු <FRWD>HCN</FRWD>මවුල ගණන සොයන්න.
ගැටලුව මේ ආකාරයට විසඳීමට පුළුවන.
ආරම්භක අවස්ථාව
මවුල 4
මවුල ?
සමතුලිත අවස්ථාව
මවුල 1
මවුල <FRWD>x</FRWD>
මවුල 3
සාන්ද්‍රණය
<FRWD>1/2 moldm-3
x/2 moldm-3
3/2 moldm-3</FRWD>
සමතුලිතතා නියත ප්‍රකාශනය මෙසේයි
</post>
<post>
විභාග අත්වැල
ආනත තලයේ ඉහළ දිශාවට ඇත.
මාර්ගයේ ආනතිය නිර්ණය කිරීම
වෘත්තාකාර ආනත මාර්ගයේ චලිතවීමේදී යොදා ගනු ලබන සාමාන්‍ය වේගයේදී පැති තෙරපුමක් නොවනසේ මාර්ගය සැලසුම් කරනු ලැබේ.
<FRWD>A</FRWD>  වලින්
පැති තෙරපුමක් නොමැති වීම, රථය මාර්ගයේ ඉදිරියට චලිතවීම සඳහා තිබිය යුතු අවශ්‍යතාවයකි. පැතිතෙරපුමෙන් වෘත්තාකාර මාර්ගයේදී ඉදිරි චලිතයට බාදා ඇති කරයි.
<FRWD>F = 0</FRWD>  විට, පැතිතෙරපුමක් නොමැත
<FRWD>F</FRWD>  වේගයේදී මාර්ගය ආනත කළ යුතු ප්‍රමාණය වේ.
<FRWD>F 0</FRWD>  නම්, ආනත තලය පහල දිශාවට පැති තෙරපුමක් ඇත.
තලයේ ආනතිය ට වඩා විශාල නම්, රථය මත ආනත තලයේ පහල දිශාවට පැති තෙරපුමක් <FRWD>V</FRWD>  වේගයේදී ඇත.
<FRWD>F 0</FRWD>  නම්, ආනත තලයේ ඉහල දිශාවට පැති තෙරපුම ක්‍රියා කරයි.
තලයේ ආනතිය ට වඩා කුඩා නම්, රථය මත ආනත තලයේ ඉහල දිශාවට පැති තෙරපුම <FRWD>V</FRWD>  වේගයේදී ඇත.
උදාහරණ
මෝටර් රථයක් අරය මීටර් 30ක් වන වෘතාකාර මාර්ගයක චලිත වේ මාර්ගය තිරයට <FRWD>p</FRWD> ආනත වේ. රෝද හා මාර්ගය අතර ඝර්ෂණ සංගුණකය වේ. <FRWD>(i)</FRWD>  ලිස්සීමක් නොමැතිව රථයට මාර්ගයේ චලිත විය හැකි උපරිම හා අවම ප්‍රවේග සොයන්න.
</post>
<post>
විභාග - 2 කොටස
<FRWD>F = ma</FRWD> දිශාවට යොදමු.<FRWD>F = ma</FRWD> කේන්ද්‍රයට යොදමු.
හරය හා ලවය වලින් බෙදීමෙන්
රථය ලිස්සා නොයයි නම්,
අසමානතාවයේ දකුණු පැත්ත ගනිමු.
අසමානතාවයේ වම් පැත්ත ගනිමු.
වෘත්තාකාර මාර්ගයක ග්‍රහ වස්තුවක් වටා
චන්ද්‍රිකාවක චලිතය
ග්‍රහ වස්තුව වටා චන්ද්‍රිකාව අරය <FRWD>a</FRWD>  වන තිරස් වෘත්තාකාර මාර්ගයක චලිත වේ. චන්ද්‍රිකාව වෘත්තයේ චලිතවීමට අවශ්‍ය කේන්ද්‍රාභිසාරි බලය ලබා දෙනුයේ ග්‍රහ වස්තුව හා චන්ද්‍රිකාව ඇතිවන අන්‍යොන්‍ය ආකාර්ශණ බලය මගිනි. ආකර්ශණ බලය නිව්ටන්ගේ ප්‍රතිලෝම වර්ග නියමය ඇසුරින් ලබාගැනීමට පුළුවන.
ප්‍රතිලෝම වර්ග නියමය
 <FRWD>A , B</FRWD>  වස්තු දෙකක් අතර අන්‍යොන්‍ය ආකර්ශණ බලය<FRWD>F</FRWD>  ද ස්කන්ධ  <FRWD>m1 , m2</FRWD>  ද ඒවා අතර දුර <FRWD>r</FRWD> ද ලෙස ගනිමු. ප්‍රතිලෝම වර්ගනියමය අනුව
<FRWD>G</FRWD>  නියතයට, සර්වත්‍ර නියතය යැයි කියනු ලැබේ.
</post>
<post>
ග්‍රහ වස්තුවේ ස්කන්ධය <FRWD>M</FRWD>  ද චන්දිකාවේ ස්කන්ධය<FRWD>m</FRWD> ද වේ. ඒවා අතර දුර  <FRWD>a</FRWD>  වේ.
උදාහරණ
අර්ධ විෂ්කම්භය හා ස්කන්ධය <FRWD>M</FRWD>  වන නිසල ග්‍රහ වස්තුවක් වටා ස්කන්ධය <FRWD>m</FRWD>  වු කුඩා චන්දිකාවක් ඒකාකාරව අරය  <FRWD>a</FRWD>  වු තිරස් වෘත්තාකාර කක්ෂයක භ්‍රමණය වේ. චන්දිකාවේ පරිභ්‍රමණ කාලය  <FRWD>T</FRWD>  නම් <FRWD>T =</FRWD>  බව පෙන්වන්න. <FRWD>g</FRWD>  යනු ග්‍රහ වස්තුවේ තලයේ ඒකක ස්කන්ධයකට බලය වේ.
 <FRWD>(i)</FRWD>  ස්කන්ධය <FRWD>m</FRWD>  බැගින් වු<FRWD>ABC</FRWD> චන්දිකා තුනක් වෘත්තාකාර අරය <FRWD>a</FRWD>වු කක්ෂයක චලිත වේ  <FRWD>ABC</FRWD>  සෑම විටම සමපාද ත්‍රිකෝණයක ආකාරයට ඇත. චන්දිකාවක පරිභ්‍රමණ කාලය  <FRWD>T</FRWD> බව පෙන්වන්න.
<FRWD>m</FRWD>  මත බලය  <FRWD>= mg = F1 ga</FRWD>  ඒකක ස්කන්ධයකට බලය සර්වත්‍ර නියතය  <FRWD>G</FRWD>  සොයමු.
චන්ද්‍රිකාව අරය  <FRWD>a</FRWD>  වන වෘත්තයේ චලිතවේ.
<FRWD>1</FRWD> න් <FRWD>G</FRWD>  ආදේශයෙන්
<FRWD>F = ma</FRWD>  චන්දිකාවට යෙදීමෙන්
ආවර්ත කාලය  <FRWD>T</FRWD>  නම්
චන්දිකා අතර ඇති වන අන්‍යොන්‍ය ආකර්ශන බලය  <FRWD>F</FRWD>  වේ. චන්දිකාව හා ග්‍රහ වස්තුව අතර අන්‍යොන්‍ය ආකර්ශණ බලය<FRWD>F1</FRWD>  වේ. චන්ද්‍රිකාවක කෝණක ප්‍රවේගය ලෙස ගනිමු. <FRWD>A</FRWD>  චන්දිකාව මත බලතුනක් ඇත ඒවා  <FRWD>F, F1</FRWD>  හා  <FRWD>F</FRWD>  වේ.
<FRWD>AO</FRWD>  කේන්ද්‍රය දෙසට සම්ප්‍රයුක්ත බලය <FRWD>=F1 + 2F cos 30 F1</FRWD>  හා <FRWD>F</FRWD>  සොයමු
 <FRWD>A B</FRWD> වස්තු අතර බලය සොයමු
 <FRWD>AO</FRWD> දිශාවට සම්ප්‍රයුක්ත බලය
<FRWD>F = ma</FRWD>  කේන්ද්‍රය දෙසට යෙදීමෙන්
<FRWD>(1)  GM = gc2</FRWD>  බව ආදේශයෙන්
</post>
<post>
 4 විභාග
ආවර්ත කාලය <FRWD>t</FRWD>  නම්
උදාහරණ
අරය  <FRWD>a</FRWD>  වු වෘත්තාකාර තැටියක් එහි <FRWD>O</FRWD>  කේන්ද්‍රය වටා <FRWD>W</FRWD>  නියත කෝණික ප්‍රවේගයෙන් තිරස් තලයක භ්‍රමණය වේ. අරය  <FRWD>b</FRWD>  වු ( තැටිය හා ඒක කේන්ද්‍රිය ) වෘත්තය ඇතුලත පිහිටා ඇති පෘෂ්ඨ කොටස රළු වේ. රළු කොටසේ ඝර්ෂණ සංගුණකය වේ. අවිතන්‍ය තන්තුවකින් යා කෙරෙනු පිළිවෙලින් ස්කන්ධ <FRWD>m1 , m2</FRWD> වූ <FRWD>p1, p2</FRWD>  අංශු දෙකක් තන්තුව නොබුරුල්වද තැටියට සාපේක්ෂව අංශු දෙකම නිසලතාවයෙන් පවතින සේ තැටියේ එකට අරය ඔස්සේ තබා ඇත. <FRWD>p1, p2</FRWD>  අංශු 0 සිට පිළිවෙලින්  <FRWD>r1, r2</FRWD>  දුරකින් ඇත . විට, තන්තුවට දැරිය හැකි උපරිම ආතතිය <FRWD>T0</FRWD>  වේ. තන්තුව නොඹුරුල්ව අංශු දෙකම නිසලව ඇත. සහ බව පෙන්වන්න. <FRWD>w</FRWD> සීරුවෙන් වැඩිකරනු ලබන්නේ නම්, සාපේක්ෂ නිසලතාව අවසාන වන ආකාරය පිරික්සන්න.
 <FRWD>p1, p2</FRWD>  අංශු පිළිවෙලින්  <FRWD>r1, r2</FRWD>  අරය ඇති වෘත්තවල චලිත වේ.  <FRWD>p1, p2</FRWD>  අංශු මත කේන්ද්‍රය දෙසට ත්වරණ <FRWD>r1w2 , r2w2</FRWD>  වේ. සිරස් දිශාවේ ත්වරණ ශුන්‍ය වේ.  <FRWD>w1 fF = ma</FRWD>  දිශාවට යෙදීමෙන්
<FRWD>F = ma</FRWD>  කේන්ද්‍රයට යෙදීමෙන්
<FRWD>w2 f  F = ma</FRWD>  යෙදීමෙන්
තන්තුවේ උපරිම ආතතිය  <FRWD>T 0</FRWD>  බව දී ඇත. තන්තුව ඇදී ඇතිවිට , වේ.
අංශුව තලය මත නොලිස්සා සමතුලිත නිසා
<FRWD>W</FRWD> හි අගය ක්‍රමයෙන් වැඩි කිරීමේදී  <FRWD>w = w1,</FRWD>  විට තන්තුව කැඩීමේ මොහෝතේ නම්
  <FRWD>w</FRWD>  හි අගය ක්‍රමයෙන් වැඩි කිරීමේදී
 <FRWD>w = w2</FRWD>  විට <FRWD>w1</FRWD> අංශුව තැටිය මත ලිස්සීමේ සීමාකාරී අවස්ථාවේ ඇත.
<FRWD>W1</FRWD>  කැඩීම <FRWD>w2</FRWD>  ලිස්සීම නම්,<FRWD>w</FRWD>  වල අගය ක්‍රමයෙන් වැඩිකිරීමේදී පළමුව <FRWD>W1</FRWD>  කැඩීම අවස්ථාවට එළඹේ. එවිට තන්තුව කැඩී යාමෙන් සාපේක්ෂ නිසලතාව අවසන් වේ.
<FRWD>W2</FRWD>  ලිස්සීම <FRWD>w1</FRWD>  කැඩීම නම්, <FRWD>W</FRWD>  වල අගය ක්‍රමයෙන් වැඩි කිරීමේදී <FRWD>w</FRWD> හි අගය <FRWD>w2</FRWD>  ලිස්සීම අවස්ථාවට පළමුව එළඹේ. එවිට <FRWD>m1</FRWD>  අංශුව ලිස්සා යාමෙන් සාපේක්ෂ නිසලතාව අවසන් වේ.
</post>